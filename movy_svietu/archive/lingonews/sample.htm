<html>
<head>
<title>Untitled Document</title>
<meta http-equiv="Content-Type" content="text/html; charset=UTF-8">
</head>

<body bgcolor="#FFFFFF" text="#000000">
<div align="center"><b><font size="2">Прыклад афармлення ліста на адрас вытворцы 
  </font></b></div>
<p align="right"><font size="2">Дырэктару (назва прадпрыемства)<br>
  Копія: рэдакцыя газеты (назва газеты),<br>
  ГА Таварыства беларускай мовы ім. Ф. Скарыны</font></p>
<p align="center"><font size="2"><br>
  Паважаны (імя, імя па бацьку кіраўніка прадпрыемства)</font></p>
<p align="justify"><font size="2">Мы падтрымліваем заклік &quot;Купляйце беларускае!&quot;, 
  які заклікае спажыўцоў да набыцця тавараў айчынных вытворцаў і кіруемся ім у 
  нашым штодзённым жыцці. Аднак, мы вымушаны выказаць сваю глыбокую заклапочанасць 
  тым, што (назвы відаў прадукцыі, напрыклад: цукеркі, хлеб, малако, запалкі і 
  г. д.), якія выпускаюцца на Вашым прадпрыемстве не маюць назвы і іншай інфармацыі 
  для спажыўца па-беларуску.<br>
  Ігнараванне дзяржаўнай мовы ў афармленні выпускаемай прадукцыі закладае непавагу 
  да краіны, а таксама зневажае нас, грамадзян Беларусі, якія вызнаюць беларускую 
  мову роднай. Гэткім чынам адштурхоўваюцца самыя надзейныя спажыўцы, для якіх 
  Беларусь, беларуская мова, поспех беларускіх вытворцаў - гэта не пусты гук, 
  а найвялікшая каштоўнасць.<br>
  Мы лічым, што варта ўзяць за прыклад сусветную практыку афармлення тавараў, 
  калі асноўны надпіс і асноўная інфармацыя падаецца на мове тытульнай нацыі і 
  дублюецца на іншых мовах (Варыянт - Мы лічым, што варта ўзяць за прыклад краіны 
  з некалькімі дзяржаўнымі мовамі (Бельгія, Канада, Швейцарыя), дзе існуе такая 
  практыка афармлення тавара, калі яго назва і іншая абавязковая інфармацыя даецца 
  на ўсіх дзяржаўных мовах краіны).<br>
  Таму мы звяртаемся да Вас, як да грамадзяніна Беларусі, ды Вашай прафесійнай 
  годнасці і вельмі спадзяемся, што Вы канструктыўна адрэагуеце на нашы заўвагі 
  і мы неўзабаве убачым беларускую мову ў афармленні (назвы прадукцыі, напрыклад: 
  цукерак хлеба, малака, запалак і г. д.), якія выпускае ваша прадпрыемства.<br>
  Просьба адказ даць на імя: (прозвішча, імя, імя па бацьку, поўны паштовы адрас)<br>
  З павагай,<br>
  (Подпіс, прозвішча, імя, імя па бацьку, адрас,<br>
  …………………………………………………<br>
  Подпіс, прозвішча, імя, імя па бацьку, адрас.)<br>
  </font></p>
<p align="justify"><font size="2">Магчымы алгарытм дзеянняў:<br>
  1. Знайсці ў вашым рэгіёне прадпрыемства, якое выпускае прадукты, ці іншую масавую 
  прадукцыю, ці як кажуць цяпер маюць &quot;брэнд&quot;. Да прыкладу: у Віцебску 
  -прадпрыемства &quot;Віцьба&quot;; у Гомелі кандытарская фабрыка &quot;Спартак&quot;, 
  у Лідзе - завод канцэнтратаў, піўзавод; у Івянцы - кандытарская фабрыка; у Глыбокім 
  і Рагачове - заводы, што выпускаюць сгушчанае малако; па усёй краіне хлебзаводы, 
  малаказаводы, мясакамбінаты і г. д.<br>
  2. Звярнуцца да дырэктара з лістом пра ўжыванне беларускай мовы ў афармленні 
  прадукцыі. Копію даслаць у мясцовую або агульнанацыянальную газету.<br>
  3. Запісацца на прыём да дырэктара і пастарацца пераканаць у неабходнасці афармляць 
  тавары па-беларуску. Прапанаваць дапамогу ў перакладзе на беларускую мову тэкстаў.<br>
  4. Вынікі гэтых захадаў, калі магчыма, падаць праз прэсу. Калі вынік адмоўны 
  - звяртацца да больш высокай інстанцыі, напрыклад, да прэзідэнта канцэрна &quot;Белхарчпрам&quot; 
  ці ў адпаведнае міністэрства.<br>
  5. Даслаць на адрас сядзібы ТБМ копіі: ліста вытворцам, іх адказы і, калі яны 
  ёсць, копіі публікацый у прэсе.<br>
  </font> </p>
</body>
</html>
