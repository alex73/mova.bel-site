<html>
<head>
<title>Languages of the world - Belarusian Creolic language</title>
<meta http-equiv="Content-Type" content="text/html; charset=UTF-8">
<script language="JavaScript" src="../../../../movysvetu.js"></script>
</head>

<body bgcolor="#FFFFFF" onload="loadAsFrame()">
<p><b><font face="Monotype Corsiva" size="7">МОВЫ СВЕТУ </font></b></p>
  <p><b><font size="5">Беларуская мова</font></b> </p>
  <hr>
 <div align="center"> <b><font color="#000000">/ Г. А. Цыхун </font>/</b></div><br>
<div align="center"> 
  <font color="#000000" size="4"><b>Крэалізаваны прадукт </b></font> <br>
 <font color="#000000" size="4"><b>(трасянка як аб'ект лінгвістычнага даследвання)</b></font> 
 
</div>
<p class=MsoNormal style='text-align:justify;mso-pagination:none;mso-layout-grid-align:
none;text-autospace:none' align="justify"><o:p><font size="2">Феномен трасянкі не 
  можа не выклікаць цікавасці ў лінгвіста. Сама назва &quot;трасянка&quot; - гэта 
  тэрміналагічная метафара, створаная ў выніку пераносу зыходнага слова з бытавой 
  сферы ў сферу лінгвістычнай тэрміналогіі. Першапачатковай асновай тэрміну стала, 
  відаць, спалучэнне &quot;моўная трасянка&quot;, падобнае да іншых аказіянальных 
  словазлучэнняў, што выкарыстоўваюцца для азначэння гэтага феномену ў публіцыстыцы: 
  &quot;моўная жвачка&quot; (&quot;Пакажам беларусам іхнюю моўную жвачку - можа, 
  хоць пасмяюцца над сабой&quot;, Круг, 4.04.96), &quot;моўны гібрыд&quot; (А.Бубала, 
  Наша слова, 9.04.94), &quot;моўны сурагат&quot; (С.Законнікаў, Народная газета, 
  25.01.95), &quot;моўная хімера&quot; (В.Грыцкевіч, Наша слова, 14.07.99). Першасны 
  сэнс слова &quot;трасянка&quot; многія забыліся, яно ўжо патрабуе разгорнутых 
  тлумачэнняў, як, напрыклад, у каментары да &quot;Трасянка-беларуска-рускага 
  слоўніка&quot;, што пачала друкаваць у свой час праваабарончая газета &quot;Круг&quot;: 
  &quot;Тэрмін трасянка пайшоў ад назвы корму для буйнай рагатай жывёлы, гэта 
  значыць каровы. Калі ў гаспадара не хапае добрага сена, ён дабаўляе салому, 
  старанна растрасаючы яе. Карова не заўважае падману і з`ядае трасянку. Праўда, 
  малака не прыбаўляе. Так і беларусы:сваёй жудаснай трасянкі не заўважаюць ні 
  ў хаце, ні ў аўтобусе, ні ў Вярхоўным Савеце&quot; (Круг, 4.04.96). Аб часе 
  ўзнікнення тэрміну-метафары няма дакладных звестак, але вядома, што яшчэ ў 20-я 
  гады Ластоўскі, наведаўшы падчас Акадэмічнай канферэнцыі па рэформе беларускага 
  правапісу і азбукі (1926 г.) Савецкую Беларусь, называў гэты феномен чаўнёй 
  (відаць, з &quot;чаўпня&quot;, што ад дзеяслова &quot;чаўпсці&quot; - гаварыць 
  лухту, плявузгаць). 
  Мадэллю для ўтварэння тэрміну &quot;трасянка&quot;, мусіць, стаў адпаведны ўкраінскі 
  тэрмін - &quot;суржик&quot;, які азначае сумесь жыта, пшаніцы, ячменю, аўса 
  або нізка-якасную муку з рознага збожжа. Хаця можна дапусціць і цалкам самастойнае 
  развіццё, бо ідэя змяшэння і нізкай якасці прысутная ва ўсіх назвах аналагічных 
  утварэнняў. Яркая эмацыйнасць метафары і дазволіла тэрміну &quot;трасянка&quot; 
  замацавацца ў беларускай лінгвістыцы. Іншыя абазначэнні - &quot;мешаніна&quot; 
  (Я.Мірановіч), &quot;ламаніна&quot; (А.Бяляцкі), &quot;тарабаршчына&quot; (А.Казловіч) 
  - пры ўсёй іх экспрэсіўнасці маюць занадта агульны характар і не паддаюцца тэрміналагізацыі. 
  Што ж уяўляе па сваёй сутнасці трасянка з лінгвістычнага пункту погляду? Гэта 
  моўны прадукт, што ўзнік шляхам механічнага змяшэння ў розных прапорцыях злементаў 
  матэрыі і формы дзвюх моваў - расійскай і беларускай. Трасянка - гэта кантамінацыя. 
  Тыповы прадукт кантамінацыі - крэольскія мовы, аднымі з найбольш яркіх прадстаўнікоў 
  якіх з'яўляюцца піджыны. Аб вонкавых прычынах іх узнікнення расійскі даследчык 
  М.Дзьячкоў у сваёй кнізе &quot;Креольские языки&quot;, што выйшла ў Маскве ў 
  1987 годзе, пісаў наступнае: ,Мабыць, можна лічыць, што гвалтоўнае паняволенне 
  адных народаў другімі, масавыя міграцыі, нераўнапраўныя адносіны між рознымі 
  этнасамі складаюць той гістарычны фон, на якім фармуюцца піджыны&quot;. Зразумела, 
  няма падстаў поўнасцю атаясамліваць трасянку з піджынамі ці нават крэольскімі 
  мовамі, найперш таму, што тут ідзе гутарка аб узаемадзеянні блізкароднасных 
  моў, у той час як пры ўтварэнні апошніх узаемадзейнічалі звы-чайна далёкія ў 
  генетычным і тыпалагічным плане мовы. Яе можна вызначыць хутчэй як крэалізаваную 
  мову ці, дакладней, крэалізаваны варыянт беларускай мовы. Пытанне аб моўнай 
  базе трасянкі, здаецца, не выклікае пярэчанняў - большасць даследчыкаў лічаць 
  яе аснову беларускай. Адзін з чытачоў газеты &quot;Звязда&quot; нават сцвярджае: 
  &quot;Яшчэ трэба дзякаваць Богу, што мы хоць і на &quot;трасянцы&quot;, але 
  ўсё ж размаўляем па-беларуску&quot; (13.06.96). Пэўныя разыходжанні ўзнікаюць 
  пры спробах вызначыць яе лінгвістычны характар, напрыклад, пры трактоўцы трасянкі 
  як мовы ці маўлення ў аднаго і таго ж даследчыка: &quot;Трасянку составляет 
  множество стихийно и по-разному организованных индивидуальных вариантов белорусской 
  речи&quot;, - піша мовазнаўца Ніна Мячкоўская, - і &quot;так называемые трасянка 
  (в белорусском) и суржик (в украинском) т.е. стихийно и по-разному русифицированные 
  варианты национального языка&quot;. Як і кожны крэалізаваны моўны прадукт трасянка 
  ўзнікла першапачаткова з неабходнасці падтрымання камунікацыі паміж карэнным 
  беларускамоўным насельніцтвам, з аднаго боку, і расійскамоўным адміністрацыйна- 
  партыйным чыноўніцтвам, што мела больш высокі грамадскі статус, з другога. Шматлікія 
  сведчанні пра гэта абагульнена выказаў Рыгор Барадулін: &quot;Дэкласаванае бальшавікамі 
  сялянства разам з &quot;класавымі&quot; рысамі страціла і рысы нацыянальныя. 
  У новых умовах жыцця яно лёгка паддалося прыезджым начальнікам, якіх баіцца 
  і ад якіх пакутуе... Так, моўнае асяроддзе разбурана, а тут яшчэ такі фактар, 
  як гарады, якія камплектаваліся за кошт расійскіх чыноўнікаў і грамадзян&quot; 
  (Наша слова, 22.02.95). Вельмі каларытна апісаў канкрэтныя ўмовы, што выклікаюць 
  &quot;моўны канфармізм&quot;, чытач газеты &quot;Наша Ніва&quot; Ўладзіслаў 
  Гарбацкі: &quot;50-я гады. Савецка-беларуская правінцыя. Ворша. Ужо тады вясковая 
  беларускасьць разьбівалася аб новабэтонную расейскую савецкасьць. Наіўныя беларусы 
  хаваліся на гарадзкіх звалках ці ўцякалі назад ад кожнага выбуху агрэсіі ці 
  проста незадаволенасьці з боку ўсялякага кшталту старшыняў, кіраўнікоў і іншых 
  &quot;адукаваных&quot; людзей. А незадаволеныя яны былі часьцяком, і асабліва 
  прастатой і вясковай натуральнасьцю. Ці, у залежнасьці ад дрэннага настрою, 
  &quot;вульгарнай інтанацыяй&quot; беларускай мовы. Ці негарадзкой выпраўкай 
  наведнікаў у мірыядах кабінэтаў у пошуках паперак, даведак, у пошуках паратунку. 
  Вось тады і нарадзілася канчаткова трасянка - савецкая пачвара, якая пачала 
  выскокваць зь беларускіх целаў, парушаных і абваропаных савецкімі экспэрымэнтамі&quot; 
  (19.06.2000). Значную ролю ў паскораным фармаванні трасянкі адыгралі рэпрэсіі 
  20-30-х гадоў, скіраваныя супроць т.зв. нацдэмаў, калі фактычна пад уздзеяннем 
  паноўнай тады атмасферы тэрору адбываўся масавы пераход на расійскую мову беларускамоўнай 
  часткі жыхароў гарадоў і мястэчкаў. Як сведчыць патрыярх беларускай літаратуры 
  Максім Лужанін, &quot;не было каму гаварыць па-беларуску, а хто ўмеў і любіў, 
  ад страху падстройваўся пад начальства, тое - трымалася і мовы свае, і клопату 
  свайго. Каб выслужыцца, усе мясцовыя адзін перад адным перасталі ўжываць родную 
  мову&quot; (Маладосць. 1994. №10). Пэўную лепту ў гэтую справу ўнесла і вайна. 
  Вось як апісвае моўную сітуацыю ў вызваленым Менску тэатральны крытык Барыс 
  Бур'ян: &quot;Парадаксальна, але мне помніцца, што ў сорак чацвёртым, калі мае 
  франтавыя пабрацімы ўваходзілі ў Мінск, беларускае слова на тым жа Суражскім 
  рынку альбо ў натоўпе вакол прывакзальнай царквы ў гонар Казанскай іконы Маці 
  Божай... сярод падлеткаў, якія тады - у верасні 44-га - збягаліся да ацалелых 
  школьных будынкаў, - паўсюдна яно гучала як нешта натуральнае, звыклае, жывое. 
  Толькі вось я (або хто паафіцэрысцей за мяне) - чалавек у вайсковым убранні 
  - абуджаў у суразмоўніка-мінчука, здаралася, недарэчную збянтэжаную паўзу. На 
  пэўны момант вінаватая з'яўлялася ўсмешка: маўляў, даруйце, я тут па-свойму, 
  як мы ўжо прывыкаць пачалі пры немцах, а вы ж разумееце толькі па-руску, па-маскоўску... 
  І чалавек лёгка пераходзіў на &quot;простите&quot;, &quot;благодарю вас&quot;, 
  &quot;держитесь берега Свислочи&quot;... Па- першае, нас, прышэльцаў з Усходу, 
  ды яшчэ вызваліцеляў, нетутэйшых, здзіўляла гатоўнасць мінчука размаўляць не 
  па-свойму, а па-іхняму... І мне такая манера весці размову падалася не такой 
  і выпадковай. Відаць, &quot;яны&quot; тут падчас акупацыі, каб дагадзіць чужынцам-германцам, 
  адракліся ад расійскай сутнасці і перайшлі на беларускую мову&quot; (Полымя. 
  1994. №5.). Вядомы сталінскі тэзіс аб здрадніцтве ўсіх, хто быў пад акупацыяй, 
  зноў ствараў &quot;нераўнапраўныя адносіны між рознымі этнасамі&quot;. <br>
  У далейшым, у выніку небывалых па маштабах міграцый, у першую чаргу вяскоўцаў 
  у горад, сфера выкарыстання трасянкі пашырылася, паколькі яна ўжо пачала ўспрымацца 
  як абавязковы элемент гарадской моўнай сітуацыі, на якую арыентаваліся прыезджыя. 
  У выніку, як піша рэдактар часопіса &quot;Маладосць&quot; Генрых Далідовіч, 
  &quot;вяскоўцы літаральна запаланілі нашы гарады (кажуць, нас, гэткіх, у адным 
  Мінску болей мільёна), але не абеларусілі іх... У нашых гарадах цяпер дзве мовы: 
  руская і абрушаная трасянка&quot; (Літаратура і мастацтва, 31.05.96). Наяўнасць 
  такога &quot;дзвюхмоўя&quot; не дала падстаў для замацавання трасянкі ў якасці 
  асноўнага сродку зносін, бо яна нават у вачах яе носьбітаў успрымалася як &quot;некультурная 
  мова&quot;, нягледзячы на тое, што гарантавала высокі ўзровень моўнай інтэграцыі 
  ў гарадскім асяроддзі. Аднак гэты ўзровень дасягаўся за кошт прымітывізацыі 
  зыходных структур беларускай і расійскай моваў пры моўным узаемадзеянні, чым 
  і тлумачылі непаўнавартасць трасянкі людзі, што валодаюць дзвюма (ці хаця б 
  адной) &quot;чыстымі&quot; мовамі. Нягледзячы на пастаянную карэкцыю з боку 
  гэтых носьбітаў (пераважна - расійскамоўных) шляхам высмейвання і напамінання 
  аб вясковым паходжанні (&quot;дзярэўня&quot;), а таксама ўздзеяння расійскага 
  радыё, тэлебачання і школы, трасянка застаецца &quot;самай папулярнай мовай&quot; 
  (Літаратура і мастацтва, 16.02.96). Як прадукт крэалізацыі яна характарызуецца 
  малой прадказальнасцю з'яўлення ў працэсе маўлення тых або іншых элементаў кожнай 
  з моў, якія ўзаемадзейючаюць у час самога моўнага акту. Яны залежаць ад шмат 
  якіх фактараў, найважнейшыя з якіх - ступень асіміляцыі гаворачых і канкрэтныя 
  ўмовы камунікацыі. Найбольш устойлівымі застаюцца фанетычныя асаблівасці, што 
  і дае падставы большасці назіральнікаў ацэньваць маўленне як беларускае: &quot;Але 
  цяпер тут [у так званым прыватным сектары Менску. - Аўт.] пануе трасянка: і 
  ў словах, і, тым больш, у вымаўленні, якое заўсёды заставалася беларускім&quot; 
  (Асташонак, Полымя. 1994. №11). З пункту погляду гаворачых, у тым, што яны гавораць 
  на расійскай мове, - сумнення не можа быць. Найбольш выразнымі сведчаннямі гэтага 
  з'яўляюцца маркіровачныя элементы (звычайна - найбольш частотныя), якія маюць, 
  на іх думку, выключна расійскі характар. Гэта словы тыпу да, вот, іменна, эта, 
  как і падобныя, якія з'яўляюцца ў трасянцы найбольш прадказальнымі. І наадварот, 
  непрадказальньмі з'яўляюцца спалучэнні слоў, рэпрэзентуючых розныя моўныя сістэмы; 
  пры гэтьм адбываюцца некантраляваныя працэсы, вядомыя ў лінгвістыцы пад назвай 
  &quot;змена коду&quot; (&quot;code-switching&quot;). <br>
  Як з'ява індывідуалізаваная, трасянка ўзнікае ў выніку стыхійнага засваення 
  расійскай мовы непасрэдна ў працэсе моўных зносін з яе носьбітамі, а не ў працэсе 
  паступовага арганізаванага навучання вымовы і правілаў граматыкі людзьмі, выгадаванымі 
  ў беларускамоўньм вясковым асяроддзі. Звычайна гэта было звязана з перасяленнем 
  у горад або раптоўным павышэннем грамадскага статусу, г.зн. зноў жа перамяшчэннем, 
  толькі ў сацыяльным плане. Дасканалае авалоданне іншай мовай гэткім прамым метадам 
  магчыма толькі ў вельмі раннім веку, у іншых выпадках дасягнуць яго без пастаноўкі 
  вымаўлення, свядомага вывучэння граматычнай будовы не ўдаецца. <br>
  Недастатковаму валоданню другаснай моўнай сістэмай нярэдка спадарожнічае з'ява, 
  якую ў амерыканскай лінгвістыцы называюць &quot;selfhatred&quot;, пагарда і 
  нянавісць да роднай мовы; апошнюю пачынаюць лічыць асноўнай прычынай сваёй загнанасці 
  і нягодаў. Пры гэтым можа адбывацца разбурэнне і першаснай моўнай сістэмы, у 
  выніку чаго становіцца немагчымым ці вельмі ўскладненым і маўленне па-беларуску. 
  Фактычна чалавек, незалежна ад яго жадання, прадукуе толькі &quot;трасянкавы 
  тэкст&quot;. Носьбіты т.зв. сумешчанага двухмоўя адчуваюць, што ступень валодання 
  кожнай з дзвюх моў не адпавядае патрэбам &quot;раскаваных&quot; зносін. Таму 
  яны пазбягаюць гаварыць на пэўнай мове ў афіцыйных сферах жыцця, набываюць своеасаблівы 
  комплекс &quot;моўнай непаўнавартасці&quot;. Такім чынам, трасянка як бы паралізуе 
  моўную дзейнасць індывідуума, выштурхоўвае яго за межы актыўнага грамадскага 
  жыцця. Зрэшты, у сітуацыі, калі трасянка становіцца звыкльм сродкам зносін, 
  губляючы свой крэалізаваны характар, што можна часта назіраць у нашых умовах, 
  яна ператвараецца ў своеасаблівы сродак ідэнтыфікацыі або групавой салідарнасці 
  яе носьбітаў. Неўнармаванасць трасянкі, яе аморфны і плынны характар, даюць 
  яе носьбітам у некаторых сітуацыях падставу процістаўляць сябе як прыхільнікаў 
  разняволення ці прагматызму ў моўнай сферы карыстальнікам літаратурнай мовы 
  з жорсткай нормай, што патрабуе пэўных намаганняў для яе засваення. Але часцей 
  за ўсё такі аргумент ужываецца толькі ў якасці аднаго з апраўданняў няведання 
  беларускай літаратурнай мовы, бо суб'ектыўна большасць &quot;трасяначнікаў&quot; 
  імкнецца да таго, каб іх ідэнтыфікавалі з носьбітамі расійскай мовы. Што датычыць 
  апошніх, то іх рэакцыя на т.зв. моўныя памылкі &quot;трасяначнікаў&quot; у залежнасці 
  ад культурна-гістарычных і сацыяльна- палітычных фактараў можа вагацца ад непрыхільнай 
  варожасці праз дабрадушную іронію да абсалютнай моўнай талерантнасці. У апошнім 
  выпадку ідэнтыфікацыя ці збліжэнне адбываецца на іншай глебе (палітычнай, ідэалагічнай, 
  прагматычнай і г.д.), а не на моўнай (як у прыведзеным вышэй выказванні аднаго 
  з расійскіх пісьменнікаў). Мяркуецца, што гэта - непазбежнае зло на шляху да 
  такой ідэнтыфікацыі, якое з цягам часу будзе пераадолена ў індывідуальным парадку. 
  <br>
  Шырокае выкарыстанне трасянкі можа істотным чынам паўплываць як на культуру 
  расійскамоўнага, так і беларускамоўнага маўлення. Пагрозу трасянка нясе найперш 
  для далейшага лёсу беларускай літаратурнай мовы. Стыхійны ціск на яе ці свядомае 
  патрабаванне &quot;не адрывацца ад жывой мовы&quot; вядуць да разбурэння складзеных 
  нормаў, страты свайго &quot;аблічча&quot; і небяспечнага збліжэння з расійскай 
  мовай, што адразу ставіць пад сумлеў само існаванне асобнай літаратурнай мовы. 
  Гэта добра разумелі тыя, хто ў 30-я гады справакаваў (як паказалі архіўныя матэрыялы, 
  тут дзейнічаў добра падрыхтаваны агент) вядомае выступленне Я.Воўка-Левановіча 
  з прапановамі аб увядзенні некаторых асаблівасцяў трасянкі ў якасці нормы ў 
  беларускую літаратурную мову: &quot;...16 снежня 1929 года ён выступіў у Акадэміі 
  навук БССР з дакладам &quot;Пра некаторыя важнейшыя недахопы беларускай літаратурнай 
  мовы&quot;. Даклад разам з правільнымі палажэннямі меў і шэраг памылковых. Напрыклад, 
  аўтар абгрунтаваў неабходнасць перадачы на пісьме ва ўсіх іншамоўных словах 
  змякчэння д і т перад галоснымі пярэдняга раду (ідзеал, інцярэсы, ліцература, 
  мацер'я, сціль, цеатр, церміналогія) і замены ўжо прынятых у беларускай літаратурнай 
  мове слоў рускімі адпаведнікамі (аб'яўленне, апрэль, аўгуст, гасударства, знамя, 
  случай, срэдства, фяўраль, шчот, январ і г.д.) на той падставе, штоўмове часткі 
  беларускага насельніцтва, асабліва гарадскога, яны ўжываюцца. <br>
  Вяртаючыся да вызначэння лінгвістычнай сутнасці трасянкі, трэба прызнаць, што 
  датуль, дакуль у межах гэтай з'явы захоўваецца здольнасць да асіміляцыі чужых 
  моўных структур (фанетычных, марфалагічных і сінтаксічных), можна казаць пра 
  яе беларускі характар. Паводле Барбары Шыдлоўскай-Цэглёвай, знанай даследчыцы 
  &quot;згаслай&quot; палабскай мовы, прыстасаванне сваіх слоў, перш за ўсё ў 
  марфалагічным плане, да структуры экспансіўнай мовы ёсць сігнал пераходу на 
  адзіны код (чужамоўны). <br>
  Застаюцца нявысветленымі ў тэарэтычным плане адносіны феномену трасянкі да тыпалагічна 
  падобнай з'явы, выніку беларуска-польскага моўнага ўзаемадзеяння, зафіксаванага 
  на пісьме ў знаным &quot;Дзённіку&quot; Ф.Еўлашоўскага або &quot;Дыярыюшы&quot; 
  М.К.Радзівіла. На думку некаторых даследчыкаў, сюды ж адносіцца і т.зв. проста 
  мова, на якой пісалі І.Вышанскі, З.Капысценскі, М.Сматрыцкі, П.Бярында, І.Ужэвіч 
  і іншыя бела-руска-ўкраінскія пісьменнікі сярэднявечча. У.Свяжынскі нават сцвярджае, 
  што мова твораў Ф.Скарыны з'яўляецца адным з ранніх выпадкаў фіксацыі беларуска-царкоўнаславянскай 
  трасянкі11. Але нам здаецца, што такое пашырэнне тэрміну &quot;трасянка&quot; 
  на пісьмовую мову не мае падстаў. Усе славянскія літаратурныя мовы, якія развіваліся 
  ў рамках царкоўнаславянскай традыцыі, у сілу сваёй спецыфікі, якая характарызавалася 
  пераемнасцю, спалучалі ў сабе элементы народныя з царкоўнаславянскімі. Але, 
  незалежна ад гэтага, ім была ўласціва больш або менш выразная норма, што зусім 
  не характэрна для трасянкі, якая - з ліку непісьмовых моў. З'яўленне ж у апошні 
  час тэкстаў, стылізаваных пад трасянку, трэба разглядаць як мастацкі прыём, 
  накіраваны на дасягненне пэўнага эфекту, часцей за ўсё, адмоўнай або камічнай 
  характарыстыкі персанажа - яе носьбіта. </font></o:p></p>
<p align="justify"> </p>
<p align="justify"><font color="#0000CC"><b><font size="2">Літаратура:</font></b></font></p>
<p align="justify"><font size="2">1. Параўн. эмацыянальную ацэнку сутнасці трасянкі 
  С.Прохаравай:&quot;Трасянка - чудо-вищная смесь языков - не только показатель 
  низкогокультурного уровня страны - это система формировання акультурныхлнчностей 
  с сумятицей в душах и головах&quot; (Аргументы и факты: Аргументыи факты в Беларусн. 
  1997. №38).<br>
2. Мечковская Н.Б. Языковая ситуация в Беларуси: 
  Этические коллизии двуязычия // Russian Linguistics. 1994. Vol.18. P.312 (перадрук 
  артыкулу гл. у кн.: Сацыякультурная прастора мовы (сацыяльныя і культурныя аспекты 
  вывучэння беларускай мовы). Менск, 1998). Як &quot;прамежкавую&quot; (&quot;intermediate&quot;) 
  або &quot;змяшаную&quot; (&quot;mixed&quot;) форму маўлення разглядае трасянку 
  К.Вулхайзер, гл.: Woolhiser C.. The sociolinguistic study of language contact 
  and bilingualism in the former Soviet Union: The case of Belarus// When East 
  Meet West: Sociolinguistics in the Former Socialist Bloc. Ed. by Jeffrey Harlig, 
  Csaba Pleh. Berlin, New York, 1995.<br>
  3. Мечковская Н.Б. Социальная лингвистика. Изд. 2-е, исправ. Москва, 1996. С.108. 
  Некаторыя даследчыкі называюць гэты феномен &quot;паўмовай&quot; (&quot;semilanguage&quot;), 
  гл.: Gustavsson S. Belarus: A Multilingual State in Eastern Europe//Language, 
  Minority, Migration: Yearbook 1994/1995 from the Centre for Multiethnic Research.Uppsala, 
  1995.<br>
  4. Н.Мячкоўская сцвярджае, што ў трасянкі, у адрозненне ад дыялекту, цалкам 
  адсутнічае маўленчы узус, параўн.: Мечковская Н.Б. Языковая ситуация в Беларуси.<br>
  5. Выгонная Л.Ц. Псіхалінгвістычныя аспекты беларуска-рускага білінгвізму // 
  Беларус-кая лінгвістыка. 1996. Вып.45.<br>
  6. &quot;В октябре 1929 г. я уговорил Волк-Левоновича выступить со своим докладом 
  в Академии о белорусском языке. Великодержавные шовинистические установки В.-Левоновича... 
  мне были известны и ранее, но от поправок и замечаний к докладу я воздержался. 
  После доклада В.- Левоновича я пошёл к Мамчицу и возмущённо говорил ему, как 
  это никто не реагирует на выступление В.-Левоновича. И группа начинает действовать... 
  В Минске распускаются слухи по поводу доклада и, конечно, от В.-Левоновича остались 
  рожки да ножки&quot; (Платонаў Р. Агляд настрояў; Гартаючы старонкі дакладаў 
  &quot;сакрэтнага супрацоўніка&quot;// Полымя. 1994. №4.).<br>
  7. Германовіч І.К. Беларускія мовазнаўцы. Менск, 1985.<br>
  8. Параўн.: T&amp;ouml;rnquist-Plewa B. Sprek och identitet i Vitryssland. Lund, 
  1997.<br>
  9. Szydlowska-Ceglowa B. O niekt&amp;oacute;rych wyznacznikach dwujezycznosci 
  (na przykladzie jezyk&amp;oacute;w zachodnioslowianskich)// Z polskich studi&amp;oacute;w 
  slawistycznych. Jezykoznawstwo. Warszawa,1988. S. 442.<br>
  10. Moser M. Anmerkungen zur Prosta mova // Slavia. 1995. Roc. 64. Гл. таксама: 
  Moser M. Die polnische, ukrainische und wei&amp;szlig;russische Interferenzschicht 
  im russische Satzbau des 16. und 17. Jahrhunderts. Frankfurt a M., 1998.<br>
  11. Свяжынскі У. З гісторыі беларускай &quot;трасянкі&quot; // Наша слова. 1990. 
  № 2.<br>
  </font> </p>
<p align="justify">&nbsp;</p>
<p align="justify">&nbsp;</p>
<p align="center"> 
  <!-- HotLog -->
  <script language="javascript">
hotlog_js="1.0";
hotlog_r=""+Math.random()+"&s=60880&im=1&r="+escape(document.referrer)+"&pg="+
escape(window.location.href);
document.cookie="hotlog=1; path=/"; hotlog_r+="&c="+(document.cookie?"Y":"N");
</script>
  <script language="javascript1.1">
hotlog_js="1.1";hotlog_r+="&j="+(navigator.javaEnabled()?"Y":"N")</script>
  <script language="javascript1.2">
hotlog_js="1.2";
hotlog_r+="&wh="+screen.width+'x'+screen.height+"&px="+
(((navigator.appName.substring(0,3)=="Mic"))?
screen.colorDepth:screen.pixelDepth)</script>
  <script language="javascript1.3">hotlog_js="1.3"</script>
  <script language="javascript">hotlog_r+="&js="+hotlog_js;
document.write("<a href='http://click.hotlog.ru/?60880' target='_top'><img "+
" src='http://hit4.hotlog.ru/cgi-bin/hotlog/count?"+
hotlog_r+"&' border=0 width=88 height=31 alt=HotLog></a>")</script>
</p>
<noscript><a href=http://click.hotlog.ru/?60880 target=_top><img
src="<http://hit4.hotlog.ru/cgi-bin/hotlog/count?s=60880&im=1>" border=0 
width="88" height="31" alt="HotLog"></a></noscript> 
<!-- /HotLog -->
<p align="center">&nbsp; 
  <!-- Akavita counter code -->
  <a target=_top
href="http://adlik.akavita.com/bin/link?id=3668"> 
  <script language=javascript><!--
pd=parent.document;
d=document;w=window;n=navigator;d.cookie="cc=1";
r=''+escape(pd.referrer);js=10;c=(d.cookie)?1:0;j=0;
x=Math.random();u=''+escape(w.location.href);lt=0;
h=history.length;t=new Date;f=(self!=top)?1:0;cd=0;
tz=t.getTimezoneOffset();cpu=n.cpuClass;ww=wh=ss=0;
//--></script>
  <script language="javascript1.1"><!--
js=11;j=(n.javaEnabled()?1:0);
//--></script>
  <script language="javascript1.2"><!--
js=12;lt=1;s=screen;ss=s.width;
cd=(s.colorDepth?s.colorDepth:s.pixelDepth);
//--></script>
  <script language="javascript1.3"><!--
js=13;wh=w.innerHeight;ww=w.innerWidth;
wh=(wh?wh:d.documentElement.offsetHeight);
ww=(ww?ww:d.documentElement.offsetWidth);
//--></script>
  <script language=javascript><!--
q='lik?id=3668&d='+u+'&r='+r+'&h='+h+'&f='+f;
q+='&c='+c+'&tz='+tz+'&cpu='+cpu+'&js='+js+'&wh='+wh;
q+='&ww='+ww+'&ss='+ss+'&cd='+cd+'&j='+j+'&x='+x;
d.write('<img src="http://adlik.akavita.com/bin/'+
q+'" alt="Akavita" '+
'border=0 width=88 height=31>');
if(lt){d.write('<'+'!-- ');}//--></script>
  <noscript> <img src="http://adlik.akavita.com/bin/lik?id=3668"
border=0 height=31 width=88 alt="Akavita"> </noscript> 
  <script language="JavaScript"><!--
if(lt){d.write('--'+'>');}//--></script>
  </a> 
  <!-- Akavita counter code -->
</p>
  </body>
</html>
