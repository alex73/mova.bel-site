<html>
<head>
<title>Untitled Document</title>
<meta http-equiv="Content-Type" content="text/html; charset=UTF-8">
<script language="JavaScript" src="../../../movysvetu.js"></script>
</head>

<body bgcolor="#FFFFFF" onload="loadAsFrame()">
<h1><b><font face="Monotype Corsiva" size="+7"><font size="7">МОВЫ CВЕТУ</font></font> 
  </b></h1>
<div align="justify"> 
  <p><b><font size="5">Заходнепалеская мова</font></b> </p>
  <hr>
</div>
<p align="center"><b><font color="#000000">/ А. Вабішчэвіч </font>/ </b> </p>
<div align="center"> 
  <p><font size="4"><b>Асвета на Палессі ў 1921-1939 гадах</b></font></p>
  <p>&nbsp;</p>
  <p align="justify"><font size="2">Пасля ўключэння заходнепалескага рэгіёна (як 
    і ўсіх заходнебеларускіх зямель) у 1921 г. у склад Польшчы востра паўсталі 
    праблемы развіцця асветы. На польскія ўлады ўскладвалася вялікая адказнасць 
    у справе ліквідацыі непісьменнасці і малапісьменнасці, разгортвання сеткі 
    навучальна-выхаваўчых устаноў. Статыстычныя звесткі сведчаць аб тым, што ў 
    Палескім ваяводстве паказчык непісьменных быў большым, чым у іншых ваяводствах. 
    У 1921 г. тут непісьменнасць складала 71% (у гарадах - 37,7%, У палескіх вёсках 
    - 78,1%). Такім чынам, адчувалася моцная дыспрапорцыя ў адукацыйным роўні 
    паміж гарадскім і вясковым насельніцтвам. Назіралася розніца ў адукацыі мужчын 
    і жанчын. У Палескім ваяводстве непісьменнасць сярод мужчын складала 60,6%, 
    а сярод жанчын - 80,6%. Для параўнання: у Польшчы непісьменнасць складала 
    33%, толькі 35,7% жанчын не ўмелі чытаць і пісаць<sup><font color="#FF0000">1</font></sup>.<br>
    Адсутнічала на Палессі і разгалінаваная сетка школаў. На 125 км. кв. была 
    адна пачатковая школа (самы нізкі паказальнік у тагачаснай Польшчы). Нават 
    школы, якія існавалі, не адпавядалі элементарньш патрабаванням. 3-за ваенных 
    разбурэнняў складаным было іх матэрыяльна-фінансавае становішча. Востра адчуваўся 
    недахоп кадраў настаўнікаў. У 1921/22 навучальным годзе ў Палескім ваяводстве 
    толькі 10% настаўнікаў мелі адпаведную кваліфікацыю. У гэтым навучальным годзе 
    планавалася адчыніць 607 школаў, але функцыянавала толькі 356 (разам з прыватнымі), 
    дзе 457 настаўнікаў навучалі 17 400 вучняў. На аднаго настаўніка прыпадала 
    прыкладна 38 дзяцей<sup><font color="#FF0000">2</font></sup>.<br>
    Заходнебеларуская рэчаіснасць была такой - школьная сфера ператварылася ў 
    дзейсны інструмент ажыццяўлення нацыянальнай палітыкі польскіх уладаў. У дзейнасці 
    школьнай адміністрацыі пераважалі не столькі цывілізатарскія, колькі палітычныя 
    матывы. У дачыненнях да няпольскіх школаў шырока выкарыстоўваліся паліцэйска-адміністрацыйныя 
    меры. Зачыняючы беларускія школы, польскія ўлады спасылаліся быццам на нізкі 
    ровень навучальна-выхаваўчага працэсу, недастатковую кваліфікацыю педагагічных 
    работнікаў, недахоп беларускамоўных настаўнікаў, слабую матэрыяльную падтрымку 
    з боку насельніцтва і г.д. Закон &quot;Аб мове і арганізацыі школьнай справы 
    для нацыянальных меншасцяў&quot; ад 31 ліпеня 1924 г. ніколькі не аслабіў 
    пазіцыі польскіх школаў. Дзякуючы дзяржаўнай падтрымцы іх колькасць павялічвалася. 
    У 1925/26 навучальным годзе ў Палескім ваяводстве дзейнічалі 764 дзяржаўныя 
    школы, з іх 753 - польскія<sup><font color="#FF0000">3</font></sup>.<br>
    Немалое значэнне польскія ўлады надавалі кадраваму пытанню. У навучальныя 
    ўстановы накіроўваліся пераважна настаўнікі-палякі, ураджэнцы заходніх ці 
    паўднёвых рэгіёнаў II Польскай рэспублікі. Па стану на снежань 1926 г. у настаўніцкім 
    корпусе дзяржаўных пачатковых школаў Палескай акругі (акрамя Палескага ваяводства 
    ўключала яшчэ Баранавіцкі, Нясвіжскі, Стаўбцоўскі паветы Навагрудскага ваяводства) 
    палякі складалі 86,5% у Драгічынскім і Нясвіжскім паветах, 88,7% - у Пружанскім 
    і Столінскім, 92% - Баранавіцкім, 92,8% - Кобрынскім, 94,8% - Брэсцкім, 95% 
    - Косаўскім, 98,9% - Пінскім<sup><font color="#FF0000">4</font></sup>.<br>
    Татальнае насаджэнне польскіх школаў не магло не выклікаць негатыўнай рэакцыі 
    няпольскага насельніцтва. Пасля прыняцця згаданага закона &quot;Аб мове...&quot; 
    і дадатковага распараджэння Міністэрства веравызнанняў і грамадскай асветы 
    ад 7 студзеня 1925 г. у Палескім ваяводстве, як і ў іншых землях Заходняй 
    Беларусі, таксама абудзіўся рух за адкрыццё нацыянальных школаў. Ужо да сакавіка 
    1925 г. бацькі падалі школьным інспектарам 2536 заяў аб навучанні дзяцей па-беларуску<sup><font color="#FF0000">5</font></sup>. 
    Найбольш такіх дэкларацый склалі жыхары Косаўскага і Пружанскага паветаў. 
    Мясцовая адміністрацыя ўсяляк гэтаму перашкаджала. У Косаўскім павеце так 
    і не было задаволена жаданне мясцовага насельніцтва аб адкрыцці 22 беларускіх 
    школаў. У цэлым з-за моцнага супраціўлення паліцэйска-адміністрацыйнага апарату 
    рэальныя вынікі барацьбы за беларускія школы былі нязначныя. 3 1925/26 па 
    1927/28 навучальныя гады колькасць дзяржаўных пачатковых школаў з беларускай 
    мовай навучання ў Палескай акрузе павялічылася з 2 да 7, польска-беларускіх 
    - з 6 да 7<sup><font color="#FF0000">6</font></sup>.<br>
    3 усталяваннем у 1926 г. у Польшчы санацыйнага рэжыму Ю. Пілсудскага ідэалагічныя 
    і палітычныя аспекты ў школьнай палітыцы ўзмацніліся. Аднак ажыццявіць на 
    практыцы асіміляцыйныя планы было не так проста, бо вялікага размаху дасягнуў 
    заходнебеларускі нацыянальна-вызваленчы рух.<br>
    Хоць колькасць школаў у Палескім ваяводстве няўхільна павялічвалася - у 1928/29 
    навучальным годзе іх было 1019, дзе вучылася 92 925 вучняў, працавала 1845 
    настаўнікаў<sup><font color="#FF0000">7</font></sup>, аднак гэта не задавальняла 
    цалкам патрэбы рэгіёна. Павольна разгортвалася сетка навучальных устаноў у 
    &quot;бясшкольных акругах&quot;. Толькі ў Брэсцкім павеце налічвалася ў 1926 
    г. 26 такіх акругаў. Падобная сітуацыя была ў Пінскім, Столінскім і Лунінецкім 
    паветах. Значная частка дзяцей сялян была пазбаўлена магчымасці атрымаць нават 
    пачатковую адукацыю. Паводле дадзеных перапісу насельніцтва 1931 г., у Палескім 
    ваяводстве непісьменныя ва ўзросце больш за 10 гадоў складалі 50% насельніцтва<sup><font color="#FF0000">8</font></sup>. 
    Аднак гэта таксама сведчанне і пэўных станоўчых вынікаў ліквідацыі непісьменнасці. 
    Ровень непісьменнасці жыхароў Палесся знізіўся да 16,1% у гарадах і 53,9% 
    - у вёсках.<br>
    Супраць паланізацыі школьнай сістэмы на Палессі выступілі найперш беларускія 
    і ўкраінскія культурна-асветніцкія арганізацыі. Наяўнасць добра заканспіраванай 
    сеткі мясцовых арганізацый Беларускай сялянска-работніцкай Грамады дазволіла 
    нават пасля яе разгрому разгарнуць у 1927-1932 гг. работу гурткоў Таварыства 
    беларускай школы. У Косаве была створана акруговая ўправа ТБШ, якая ахапіла 
    дзейнасцю Косаўскі і Пружанскі паветы.<br>
    Гурткі ТБШ наладжвалі лекцыі, аматарскія прадстаўленні, вечарыны. Разгорнутая 
    ў канцы 1929 г. кампанія па зборы подпісаў аб адкрыцці беларускіх школаў з-за 
    наўмысных абмежаванняў уладаў не дала станоўчых вынікаў. ТБШ здолела ўсё-такі 
    стварыць сетку сваіх структурных адзінак. У 1930 г. у Палескім ваяводстве 
    дзейнічалі 58 гурткоў (1088 членаў), 1932 г. - адпаведна 51 (1048)<sup><font color="#FF0000">9</font></sup>. 
    Болын за ўсё іх было ў Косаўскім і Пружанскім паветах. Некалькі гурткоў працавала 
    на Піншчьше.<br>
    Рабіліся спробы стварыць акруговую ўправу ТБШ у Пружанах, але безвынікова. 
    Польскія ўлады не дазволілі адчыніць беларускую гімназію ў Пінску. Толькі 
    пасля забароны акруговай управы ў Косаве спынілася культурна-асветніцкая дзейнасць 
    Таварыства ў Палескім ваяводстве. Менавіта гэтая арганізацыя разам з некалькімі 
    гурткамі Беларускага інстытута гаспадаркі і культуры (апошні з іх быў зачынены 
    ў 1931 г. у Бярозе-Картузскай) настойліва абараняла нацыянальна-культурныя 
    інтарэсы беларускага насельніцтва.<br>
    Традыцыі ўкраінскага культурна-асветніцкага руху на Палессі падтрымлівала 
    таварыства &quot;Просвіта&quot;. Яно было зарэгістравана ў Брэсце ў сакавіку 
    1923 г. намаганнямі пасла В.Дзмітрыюка. Паводле статута, мэтай арганізацыі 
    з'яўлялася &quot;развіццё асветы і ўздым культурнага становішча ўкраінскага 
    насельніцтва Палесся&quot;<sup><font color="#FF0000">10</font></sup>. Таварыства 
    адразу ж разгарнула шырокую дзейнасць: адчыніла бібліятэкі-чытальні, драмгурткі 
    ў Брэсцкім, Кобрынскім, Сарненскім і іншых паветах, арганізавала хор, рыхтавалася 
    да адкрыцця ў Брэсце ўкраінскай гімназіі. У снежні 1923 г. у в. Дзмітравічы 
    Брэсцкага павета пачаў працаваць філіял дабрачыннага таварыства &quot;Рідна 
    хата&quot;, у 1924 г. у Брэсце - прыватная 7-класная ўкраінская школа.<br>
    Ажыўленне ўкраінскага культурна-асветніцкага руху на Палессі моцна напалохала 
    польскія ўлады. Сведчанне таму - вытрымка са справаздачы Палескага ваяводскага 
    ўпраўлення аб грамадска-палітычнай сітуацыі ў чэрвені 1923 г.: &quot;Акцыя 
    ўкраінскіх дзеячаў супраць польскай пачатковай школы падтрымліваецца ўкраінскім 
    насельніцтвам, у некаторых мясцовасцях падае на добрую глебу&quot; <sup><font color="#FF0000">11</font></sup>. 
    Наступны дакумент - справаздача Корпуса аховы памежжа (ДОК-ІХ) за 1923 г. 
    - таксама пацвярджае, што &quot;Просвіта&quot; стала рэальнай перашкодай на 
    шляху паланізатараў: &quot;...Акрамя бальшавіцкай агітацыі, на дадзенай тэрыторыі 
    ўсё больш пашыраецца агітацыя з боку ўкраінскай арганізацыі &quot;Просвіта&quot; 
    (украінскія самасційнікі), якія пад выглядам арганізацыі кааператываў аб'ядноўваюцца 
    ў розных месцах тутэйшай акругі... Гэты рух больш небяспечны, чым бальшавізм, 
    бо яго кіраўнікамі з'яўляюцца людзі інтэлігентныя, пераважна з вышэйшай адукацыяй. 
    ...Чым далей на поўдзень, тым мацней дзейнасць &quot;Просвіты&quot;...&quot;<sup><font color="#FF0000">12</font></sup><br>
    Утворанае ў кастрычніку 1926 г. Украінскае сялянска-рабочае сацыялістычнае 
    аб'яднанне (Сельроб) таксама настойліва выступала ў абарону нацыянальных правоў 
    украінскага насельніцтва. Сельроб паступова стварыў сетку гурткоў у Брэсцкім, 
    Кобрынскім, Драгічынскім, Пінскім, Столінскім, Камень-Кашырскім і Сарненскім 
    паветах Палескага ваяводства. Актывісты Сельроба дабіваліся адкрыцця ўкраінскіх 
    школаў. Яны актыўна выкарыстоўвалі легальныя магчымасці работы ў &quot;Просвіце&quot;. 
    У сваю чаргу гэта дазволіла &quot;Просвіце&quot; стварыць уласную сетку гурткоў 
    - у 1928 г. іх налічвалася 112 (1601 чалавек), 1929- 127 (1754 челавекі) у 
    Брэсцкім, Кобрынскім, Драгічынскім, Пінскім, Столінскім і Пружанскім паветах<sup><font color="#FF0000">13</font></sup>. 
    Эфектыўна працавалі павятовыя ўправы ў Брэсце і Кобрыне. У Брэсце былі арганізаваны 
    агульнаадукацыйныя і кааператыўныя курсы. Актывісты-ўкраінцы стваралі на месцах 
    кааператывы, цэнтры нацыянальнай культуры (&quot;Рідна хата&quot;). Самадзейныя 
    мастацкія калектывы наладжвалі тэатральныя пастаноўкі. Да пачатку 1929 г. 
    удалося адкрыць 127 бібліятэк-чытальняў.<br>
    Рэпрэсіі з боку польскіх уладаў падрывалі моц &quot;Просвіты&quot;. У 1930 
    г. ацалелі толькі 79 гурткоў (1534 чалавекі), на наступны год - 56 (1031 чалавек)<sup><font color="#FF0000">14</font></sup>. 
    Пазіцыі гэтай легальнай культурна-асветніцкай арганізацыі таксама аслабляліся 
    палітычным экстрэмізмам дзеячаў КПЗБ. Пад націскам польскай паліцыі кіраўнік 
    &quot;Просвіты&quot; на Палессі А. Базылевіч 1 чэрвеня 1932 г. зачыніў 30 
    бібліятэк-чытальняў - &quot;ачагоў камунізма&quot;. У 1933 г. былі ліквідаваны 
    ўсе вясковыя бібліятэкі-чытальні &quot;Просвіты&quot; - засталася толькі 1 
    у Брэсце. Такі ж лёс напаткаў і гурткі - засталіся толькі 2. Фактычна з гэтага 
    часу дзейнасць &quot;Просвіты&quot; ў Палескім ваяводстве прыйшла ў заняпад. 
    Крытычным заставалася становішча адзінай украінскай школы ў Брэсце.<br>
    Абмежаванні і пераследы ў галіне адукацыі зазнала і руская меншасць на Палессі. 
    У 1921 г. у Брэсце намаганнямі мясцовага аддзялення Рускага дабрачыннага таварыства 
    была адчынена руская гімназія. Як узгадвае М. Мантвілаў, які там вучыўся, 
    руская пачатковая школа і гімназія аказаліся безабароннымі перад свавольствам 
    польскіх уладаў. У 1928/29 навучальным годзе школьныя чыноўнікі запатрабавалі 
    пад пагрозай закрыцця гімназіі займець уласны будынак. Дзякуючы маральнай 
    і матэрыяльнай падтрымцы Рускага Дабрачыннага Таварыства, мясцовага рускага 
    насельніцтва, праваслаўнай брацкай царквы, якая дала бясплатна участак зямлі, 
    новы будынак гімназіі быў узведзены летам 1930 г.<sup><font color="#FF0000">15</font></sup><br>
    Руская гімназія ў Брэсце з'яўлялася своеасаблівым нацыянальна-культурным цэнтрам. 
    У гімназіі працавалі літаратурны, гістарычны, фізічны гурткі, гурток прыродазнаўства 
    &quot;Зялёныя сябры&quot;, аматараў-фатографаў. Гімназісты мелі сваю скаўцкую 
    арганізацыю, займаліся мастацкай самадзейнасцю, выдавалі часопіс &quot;Проблескн&quot;. 
    У 1935/36 навучальным годзе ў яе 6 класах вучыўся 141 вучань. Усяго ж у 1921-1939 
    гг. у рускай гімназіі і пачатковай школе ў Брэсце вучылася 8-8,5 тыс. чалавек' 
    <sup><font color="#FF0000">16</font></sup>.<br>
    У 1930/31 навучальным годзе ў Палескім ваяводстве статус дзяржаўных акрамя 
    польскіх мела 1 беларуская, 10 польска-беларускіх пачатковых школаў. У 30 
    польскіх школах вывучалася беларуская мова. Дзейнічалі некалькі польска-ўкраінскіх 
    школаў. Аднак да сярэдзіны 1930-х гг. сітуацыя з няпольскай адукацыяй значна 
    пагоршылася - беларускія, украінскія школы зніклі наогул, а польскія навучальныя 
    ўстановы сталі панавальнымі<sup><font color="#FF0000">17</font></sup>.<br>
    Няпольскае насельніцтва вымушана было ўтрымліваць прыватныя школы. Гэты тып 
    устаноў адукацыі знаходзіўся пераважна ў руках яўрэйскай нацыянальнай меншасці. 
    У 1921 г. у Палескім ваяводстве было 32 прыватныя школы, што складала 8,9% 
    ад агульнай колькасці школаў<sup><font color="#FF0000">18</font></sup>. Да 
    1926 г. лічба прыватных школаў узрасла да 61<sup><font color="#FF0000">19</font></sup> 
    У 1928 г. іх было 65, з іх 7 - з польскай мовай выкладання, 8 - з польскай 
    мовай, дзе іўрыт вывучаўся як прадмет, 18 - з выкладаннем на іўрыце, 13 - 
    на ідыш, 10 - з выкладаннем на ідыш, а польская мова і іўрыт - прадметы, 2 
    - з вучобай на іўрыце, ідыш - прадмет, 5 - з выкладаннем па-польску, а іўрыт 
    і ідыш - прадметы, 2 - з выкладаннем па-руску, дзе вывучалі польскую і ўкраінскую 
    мовы<sup><font color="#FF0000">20</font></sup>. Да 1937 г. лік прыватных школаў 
    у Палескім ваяводстве дасягнуў 166 (12,5% ад агульнай колькасці)<sup><font color="#FF0000">21</font></sup>. 
    Безумоўна, што яны не маглі задаволіць адукацыйныя патрэбы мясцовых жыхароў.<br>
    Утворанае ў 1921 г. &quot;Аб'яднанне яўрэйскіх школаў&quot; займалася пачатковымі 
    і сярэднімі школамі для яўрэйскіх дзяцей на іўрыце. У Пінску і іншых гарадах 
    пачалі стварацца аддзяленні яўрэйскага культурна-асветніцкага таварыства &quot;Тарбут&quot; 
    (&quot;Культура&quot;). 3 1922 г. у Пінску існавала яўрэйская прыватная гімназія 
    з выкладаннем на іўрыце. Там жа былі адчынены дзве 7-класныя школы, куды прымалі 
    яўрэйскіх дзяцей 7-8-гадовага ўзросту. У 1934 г. у Палескім ваяводстве налічвалася 
    яшчэ 28 пачатковых школаў з выкладаннем на іўрыце, 9 дзіцячых садкоў<sup><font color="#FF0000">22</font></sup>.<br>
    Акрамя агульнаадукацыйных дзейнічалі таксама яўрэйскія рэлігійныя школы - 
    хедары, талмудторы, школы &quot;Бет-Якаў&quot; для дзяўчат і ешыботы для хлопцаў. 
    У Пінску працавалі прыватныя пачатковыя рэлігійныя школы -- 2 талмуд-торы 
    (2-класная, дзе штогод вучылася да 200 вучняў, і 4-класная, дзе было больш 
    за 120 вучняў), 8-класныя &quot;Хайраў&quot; і &quot;Тушыя&quot;<sup><font color="#FF0000">23</font></sup>. 
    Рэгулярна наладжваліся рэлігійныя курсы.<br>
    Становішча яўрэйскіх прыватных школаў было складаным. Яны ўтрымліваліся за 
    кошт платы за вучобу, невялікіх субсідый магістрата i ахвяраванняў яўрэйскага 
    насельніцтва. Нярэдка навучанне праводзілася ў непрыстасаваных памяшканнях. 
    Адчуваўся недахоп падручнікаў. Так, y 8-класнай школе &quot;Хайрэў&quot; y 
    Пінску на 120 вучняў y бібліятэцы было ўсяго 75 кнігаў<sup><font color="#FF0000">24</font></sup>.<br>
    У 1930-я гт. польскія ўлады не здолелі карэнным чынам выправіць сітуацыю ў 
    галіне адукацыі на Палессі. Аб слабым матэрыяльна-тэхнічным забеспячэнні школаў 
    сведчыць справаздача Таварыства развіцця ўсходніх зямель. У 1936 г. на Палессі 
    з 236 тыс. дзяцей школьнага ўзросту толькі 183 тыс. вучыліся, астатнія (23%) 
    не былі ахоплены школьным навучаннем. 3 тых, што хадзілі ў школу, каля 50% 
    вучыліся ў неадпавядальных для вучобы умовах, бо адсутнічала дастатковая колькасць 
    настаўнікаў, не хапала школьных будынкаў i жылля для настаўнікаў. 3 1200 будынкаў 
    820 былі арэндаванымі. Больш за 200 будынкаў мелі ўмовы ніжэй элементарных 
    патрабаванняў.<br>
    У 1935/36 навучальным годзе ў Брэсцкай школьнай акрузе дзейнічала 25 прафесійных 
    школаў (2444 навучэнцы), з ix большасць - прыватныя (заснаваны грамадскімі 
    арганізацыямі i прыватнымі асобамі). Толькі 4 сельскагаспадарчыя школы мелі 
    дзяржаўны статус. Гэты тып навучальных устаноў таксама быў слаба забяспечаны 
    адпаведнымі ўмовамі.<br>
    Як адзначалася ў згаданай справаздачы, без фінансавай падтрымкі дзяржавы ні 
    гміны, ні Таварыства дапамогі будаўніцтву грамадскіх пачатковых школаў не 
    маглі тады карэнным чынам выправіць становішча: &quot;Пры далейшым падтрыманні 
    цяперашняга тэмпу інвестыцый Палескае ваяводства толькі праз 140 гадоў ... 
    дасягне цяперашняй гушчыні брукаваных дарог Варшаўскага ваяводства...&quot;<sup><font color="#FF0000">25</font></sup> 
    Сцвярджалася, што ўкладванне інвестыцый y заходнепалескі рэгіён мае не толькі 
    сацыяльна-эканамічнае, але i палітычнае значэнне: &quot;Жыхары Палесся ў пераважнай 
    масе (63%) не ўсведамляюць сябе нацыянальна, не адчуваюць сябе ні ўкраінцамі, 
    ні беларусамі, застаючыся палешукамі, г. зв. &quot;тутэйшымі&quot;... Каб 
    паляшук не паддаваўся падрыўным антыдзяржаўным уплывам, не ўкраінізаваўся, 
    беларусізаваўся, мы павінны яго звязаць з дзяржавай матэрыяльнымі i духоўнымі 
    вузамі, мусім стварыць адпаведныя ўмовы гаспадарчага i культурнага быту, задаволіць 
    мінімальныя патрэбы, магчымасць навучання дзяцей y польскай школе...&quot;<sup><font color="#FF0000">26</font></sup><br>
    Прапаноўвалася распачаць інвеставанне ў развіццё шляхоў зносін, меліярацыі, 
    пераапрацоўкі сыравіны, a таксама асветы. Па распрацаванаму плану пашырэння 
    пачатковай адукацыі прадугледжвалася ў першыя 4 гады разгарнуць будаўніцтва 
    школаў i жылля для настаўнікаў. У прыватнасці, меркавалася ўзвесці школьныя 
    будынкі дзяржаўных гімназій y Брэсце, Лунінцы. &quot;Дзяржаўная гімназія ў 
    Лунінцы цяпер знаходзіцца ў 3 чыгуначных будынках, непрыстасаваных да патрэб 
    установы i вельмі аддаленых адзін ад аднаго. Адзін з будынкаў нават аддалены 
    ад галоўнага гмаху чыгуначным пераездам...&quot;<sup><font color="#FF0000">27</font></sup> 
    Было запланавана ўзвядзенне гмахаў педагагічных ліцэяў y Брэсце, Пінску, будынка 
    папячыцельства Брэсцкай школьнай акругі i інш.<br>
    Пазіцыі польскіх школаў на Палессі ўзмацняліся праз дзейнасць культурна-асветніцкай 
    арганізацыі - Польскага школьнага таварыства (Polska Macierz Szkolna). Яна 
    займалася &quot;распаўсюджваннем i падтрымкай асветы ў хрысціянскім i нацыянальным 
    духу&quot;. Дзеячы Польскага школьнага таварыства лічылі, што ў &quot;нацыянальнай 
    асіміляцыі палешукоў менавіта кадры палескай інтэлігенцыі, што паходзіць з 
    вёскі i выхавана ў яе прымітыўных умовах паўсядзённнага побыту, могуць i павінны 
    выканаць асноўную ролю...&quot;<sup><font color="#FF0000">28</font></sup> 
    Таму гурткі PMS накіроўвалі сваю працу на ліквідацыю &quot;бясшкольных акруг&quot;, 
    аднак адукацыю атрымлівалі пераважна дзеці асаднікаў і чыноўнікаў. Больш паспяхова 
    гурткі працавалі ў галіне пачатковай адукацыі. Колькасць пачатковых школаў 
    Таварыства ўзрасла з 13 у 1931/32 навучальным годзе да 115 у 1938/39<sup><font color="#FF0000">29</font></sup>. 
    У асноўным гэта былі прыватныя школы 1-й ступені. Звичайна ў такіх 4-класных 
    школах працаваў адзін настаўнік.<br>
    Мясцовую адміністрацыю і польскія ўрады не задавальнялі тэмпы нацыянальна-культурнай 
    асіміляцыі Палесся. &quot;Тэрыторыя Палесся має каласальнае значэнне з палітычна-нацыянальнага 
    пункту гледжання як клін паміж уплывам Беларусі і Украіны. Каланізацыя палешукоў 
    значна паскорыць вырашэнне пытання аб народнасці ў цэлым на прасторы паўночна-ўсходніх 
    зямель...&quot;<sup><font color="#FF0000">30</font></sup> Таму прымаліся канкрэтныя 
    захады ў справе пашырэння паланізацыі заходнепалескага рэгіёна.<br>
    Напярэдадні верасня 1939 г. у Палескім ваяводстве з 1075 пачатковых школаў 
    1-й ступені было 811, 2-й - 170, 3-й - толькі 94<sup><font color="#FF0000">31</font></sup>. 
    Даволі вялікім захоўваўся працэнт адсеву. 3-за дрэннага здароўя, аддаленасці 
    школаў, неабходнасці дапамагаць бацькам па гаспадарцы, матэрыяльнай незаможнасці 
    і іншых прычын у часткі вучняў былі дрэнныя вынікі вучобы. Фактычна няпольскіх 
    навучальных устаноў былі адзінкі. Уся адукацыйная сістэма ператварылася ў 
    фактар паланізацыі насельніцтва Палесся.</font><br>
  </p>
  <p align="justify">&nbsp;</p>
  <p align="justify"><font size="2"><font color="#0000CC"><b>Літаратура:</b></font></font></p>
</div>
<ol>
  <li> <font size="2">Polski stan posiadania na Polesiu. Brze&#347;&#263; n/B., 
    1939. 32; Bia&#322;ostocczyzna. 1994. № 1. </font> </li>
  <li><font size="2"> Дзяржаўны архіў Брэсцкай вобласці (далей—ДзАБВ), ф. 59, 
    воп. 8, спр. 146, арк. 8; Rocznik Poleski. Brze&#347;&#263; n/B., 1927. </font></li>
  <li><font size="2">Szko&#322;y powszechne Rzeczypospolitej Polskiej w roku szkolnym 
    1925/26 (Stan z dnia l grudnia 1925 roku). Warszawa, 1927. S. LXXXII—LXXXIII.</font></li>
  <li><font size="2"> ДзАБВ, ф. 59, воп. З, спр. 1196, арк. 481—498. </font></li>
  <li><font size="2"> Нацыянальны архіў Рэспублікі Беларусь, ф. 883, воп. 1, спр. 
    77, арк. 148—154. </font></li>
  <li><font size="2"> ДзАБВ, ф. 59, воп. 2, спр. 10, арк. 12—13; спр. 309, арк. 
    2—3. </font></li>
  <li><font size="2"> Тамсама, воп. 8, спр. 146а, арк. 8; воп. 1, спр. 314, арк. 
    45—47. </font></li>
  <li><font size="2"> Drugi powszechny spis ludno&#347;ci, zeszyt 62. Warszawa, 
    1937. S. 46</font>. </li>
  <li><font size="2"> ДзАБВ, ф. l, воп. 9, спр. 47, арк. 13. </font></li>
  <li><font size="2"> Статут Українського товариства &quot;Просвіта&quot; на Поліссі. 
    Brze&#347;&#263; n/B., 1928. S. 3. </font></li>
  <li><font size="2"> ДзАБВ, ф. 67, воп. 1, спр. 364, арк. 27. </font></li>
  <li><font size="2"> Тамсама, спр. 17, арк. 25. </font></li>
  <li><font size="2"> Тамсама, ф. 1, воп. 9, спр. 46, арк. 69. </font></li>
  <li><font size="2"> Тамсама. </font></li>
  <li><font size="2"> Монтвилов М.В. Русская гимназия в Бресте на Буге, 1919—1939. 
    Ним — Брест — Минск, 1996. С. 32,33. </font></li>
  <li><font size="2"> Тамсама. С. 55, 76. </font></li>
  <li><font size="2"> G&#261;siorowski Z. Szko&#322;a na Polesiu na tle stanu 
    i potrzeb szkolnictwa Rzeczypospolitej. Brze&#347;&#263; n/B., 1930. S. 34. 
    </font></li>
  <li><font size="2"> Rocznik Poleski. Brze&#347;&#263; n/B., 1927. S. 122. </font></li>
  <li><font size="2"> ДзАБВ, ф. 59, воп. 1, спр. 314, арк. 47. </font></li>
  <li><font size="2"> Тамсама, воп. 8, спр. 146, арк. 7. </font></li>
  <li><font size="2"> Polski stan posiadania na Polesiu. S. 34. </font></li>
  <li><font size="2"> Sprawy narodowo&#347;ciowe. 1935. № 3—4. S. 259. </font></li>
  <li><font size="2"> ДзАБВ, ф. 59, воп. 2, спр. 652, арк. 8; спр. 623, арк. 1. 
    </font></li>
  <li><font size="2"> Тамсама, арк. 36 адв. </font></li>
  <li><font size="2"> Тамсама, ф. 1, воп. 2, спр. 3613, арк. 22. </font></li>
  <li><font size="2"> Тамсама, арк. 25. </font></li>
  <li><font size="2"> Тамсама, арк. 8. </font></li>
  <li><font size="2"> Polska Macierz Szkolna na Polesiu. Warszawa, 1939. S. 24. 
    </font></li>
  <li><font size="2"> Тамсама. C. 36. </font></li>
  <li><font size="2"> Polski stan posiadania na Polesiu. S. 21. </font></li>
  <li><font size="2"> ДзАБВ, ф. 59, воп. 2, спр. 657, арк. З—4. </font> </li>
</ol>
<div align="center">
  <p align="justify">&nbsp;</p>
  <p align="center">
    <!-- HotLog -->
    <script language="javascript">
hotlog_js="1.0";
hotlog_r=""+Math.random()+"&s=60880&im=1&r="+escape(document.referrer)+"&pg="+
escape(window.location.href);
document.cookie="hotlog=1; path=/"; hotlog_r+="&c="+(document.cookie?"Y":"N");
</script>
    <script language="javascript1.1">
hotlog_js="1.1";hotlog_r+="&j="+(navigator.javaEnabled()?"Y":"N")</script>
    <script language="javascript1.2">
hotlog_js="1.2";
hotlog_r+="&wh="+screen.width+'x'+screen.height+"&px="+
(((navigator.appName.substring(0,3)=="Mic"))?
screen.colorDepth:screen.pixelDepth)</script>
    <script language="javascript1.3">hotlog_js="1.3"</script>
    <script language="javascript">hotlog_r+="&js="+hotlog_js;
document.write("<a href='http://click.hotlog.ru/?60880' target='_top'><img "+
" src='http://hit4.hotlog.ru/cgi-bin/hotlog/count?"+
hotlog_r+"&' border=0 width=88 height=31 alt=HotLog></a>")</script>
  </p>
  <noscript><a href=http://click.hotlog.ru/?60880 target=_top><img
src="<http://hit4.hotlog.ru/cgi-bin/hotlog/count?s=60880&im=1>" border=0 
width="88" height="31" alt="HotLog"></a></noscript> 
  <!-- /HotLog -->
  <p align="center">&nbsp; 
    <!-- Akavita counter code -->
    <a target=_top
href="http://adlik.akavita.com/bin/link?id=3668"> 
    <script language=javascript><!--
pd=parent.document;
d=document;w=window;n=navigator;d.cookie="cc=1";
r=''+escape(pd.referrer);js=10;c=(d.cookie)?1:0;j=0;
x=Math.random();u=''+escape(w.location.href);lt=0;
h=history.length;t=new Date;f=(self!=top)?1:0;cd=0;
tz=t.getTimezoneOffset();cpu=n.cpuClass;ww=wh=ss=0;
//--></script>
    <script language="javascript1.1"><!--
js=11;j=(n.javaEnabled()?1:0);
//--></script>
    <script language="javascript1.2"><!--
js=12;lt=1;s=screen;ss=s.width;
cd=(s.colorDepth?s.colorDepth:s.pixelDepth);
//--></script>
    <script language="javascript1.3"><!--
js=13;wh=w.innerHeight;ww=w.innerWidth;
wh=(wh?wh:d.documentElement.offsetHeight);
ww=(ww?ww:d.documentElement.offsetWidth);
//--></script>
    <script language=javascript><!--
q='lik?id=3668&d='+u+'&r='+r+'&h='+h+'&f='+f;
q+='&c='+c+'&tz='+tz+'&cpu='+cpu+'&js='+js+'&wh='+wh;
q+='&ww='+ww+'&ss='+ss+'&cd='+cd+'&j='+j+'&x='+x;
d.write('<img src="http://adlik.akavita.com/bin/'+
q+'" alt="Akavita" '+
'border=0 width=88 height=31>');
if(lt){d.write('<'+'!-- ');}//--></script>
    <noscript> <img src="http://adlik.akavita.com/bin/lik?id=3668"
border=0 height=31 width=88 alt="Akavita"> </noscript> 
    <script language="JavaScript"><!--
if(lt){d.write('--'+'>');}//--></script>
    </a> 
    <!-- Akavita counter code -->
  </p>
  </div>
</body>
</html>
