<html>
<head>
<title>Languages of the world - Westpalesian language</title>
<meta http-equiv="Content-Type" content="text/html; charset=UTF-8">
<script language="JavaScript" src="../../../movysvetu.js"></script>
</head>

<body bgcolor="#FFFFFF" onload="loadAsFrame()">
<h1><b><font face="Monotype Corsiva" size="+7"><font size="7">МОВЫ CВЕТУ</font></font> 
  </b></h1>
<div align="justify">
  <p><b><font size="5">Заходнепалеская мова</font></b> </p>
  <hr>
</div>
<div align="center"> 
  <p><b><font color="#000000">/ Г. А. Цыхун </font>/ </b> </p>
  <b><font color="#000000" size="4">Пра заходнепалескую літаратурную мікрамову</font></b> <br>
  <b>(праект М. Шэляговіча)</b>
  <p>&nbsp;</p>
</div>
<div align="justify"><font size="2">Дазволю сабе пачаць з даволі вялікай цытаты са 
  стаўшай ужо класічнай працы Пятра Бузука &quot;Спроба лінгвістычнае геаграфіі 
  Беларусі&quot;, якая калісьці натхніла Лешка Асоўскага на даследаванне заходнепалескіх 
  гаворак:</font> <font size="2">&quot;Калі з якіх-небудзь прычын тэй ці іншай 
  славянскай гутарцы (можа, нават, гутарцы якога-небудзь гораду) пашанцавала зрабіцца 
  мовай літаратуры, а таксама мовай дзяржаўна-экономічных зносін, да яе тады пачынаюць 
  цягацець суседнія гутаркі. Такія цэнтры аб'яднаньня маглі зьяўляцца ў розных 
  мясцох. Разыходзячыся праменьнямі, сіла гэтых аб'яднаўчых фактараў, чым далей 
  ад цэнтру, усё больш слабее, і нарэшце ў некаторым месцы гэта сіла павінна зраўняцца 
  з сілай цягаценьня да іншага суседняга цэнтру. Вось тут і можна правесці граніцу 
  паміж данымі дзьвюма мовамі.<br>
  Калі ж культурна-дзяржаўныя цэнтры ўтварыліся-б у іншых мясцох, ясна, што ў 
  сувязі з гэтым перасунуліся-б і граніцы між мовамі. Ёсць, напр., нямала зьяў, 
  агульных у паўдн.-беларускіх і паўн.-украінскіх дыялектах, і калі-б чамусьці 
  цэнтр політычнай і культурнай організацыі зьявіўся-б недзе ў Палесьсі, бясспрэчна, 
  на тэрыторыі пераходных беларуска-украінскіх гутарак утварылася-б і новая палеская 
  мова&quot;<b><font color="#FF0000">1</font></b>.</font> <font size="2"><br>
  Здаецца, што такому сцвярджэнню Пятра Бузука можна верыць, бо ён быў выдатным 
  знаўцам як гісторыі і дыялектаў украінскай мовы, так гісторыі і лінгвістычнай 
  геаграфіі Беларусі. Застаецца толькі дадаць, што праблема правядзення ў практычным 
  плане мяжы паміж дзвюма мовамі да гэтага часу не вырашана, бо няма крытэрыяў, 
  паводле якіх можна было б вызначыць лінію на карце, на якой &quot;сілы цягаценьня&quot; 
  двух цэнтраў былі б роўныя. Гэта звязана ў першую чаргу з тым, што немагчыма 
  вызначыць &quot;цану&quot; асобнай моўнай рысы; гэта дало б, у сваю чаргу, магчымасць, 
  склаўшы і падзяліўшы &quot;суму цэнаў&quot; усіх (ці асноўных) моўных рысаў, 
  устанавіць праекцыю на карту &quot;сярэдняй велічыні&quot;. У сувязі з гэтым, 
  імкненне прыпісаць адной якой-небудзь рысе рашаючае значэнне (напрыклад, цеканню/дзеканню, 
  як гэта рабіў Лешак Асоўскі)<b><font color="#FF0000">2</font></b> ці арыфметычны 
  падлік рысаў, якія звязваюць заходнепалескія гаворкі з асобнымі літаратурнымі 
  мовамі<b><font color="#FF0000">3</font></b>, не могуць вырашыць гэтую праблему, 
  не гаворачы ўжо пра тое, што пры гэтым не ўлічваюцца палітычныя, эканамічныя, 
  гістарычныя і іншыя экстралінгвістычныя фактары, якія істотным чынам уплываюць 
  на распаўсюджанне тых або іншых моўных з'яў. Апошнім часам гэта выдатна прадэманстраваў 
  Курт Вулхайзер у сваім дакладзе на ІІІ Міжнародным кангрэсе беларусістаў (Мінск, 
  2000 г.), дзе на матэрыяле гаворак па абодва бакі беларуска-польскай мяжы робіцца 
  выснова аб усталяванні новых ізаглосных межаў, супадаючых з дзяржаўнай мяжой<b><font color="#FF0000">4</font></b>.<br>
  Дарэчы, падобны пункт погляду на падзел палескіх гаворак выказваў яшчэ ў 20-я 
  гады і П.Бузук:</font><font size="2">&quot;Коли-б на території ціеї переходової 
  смуги, через які-небудь политичні та економічні умови утворилась-би окрема держава, 
  це мабуть, об'еднало-б також і ці переходові діялекти в окрему мову, напр., 
  у яку-небудь поліську. Але-ж такої &quot;поліської&quot; мови поки-що нема, 
  а е всетаки окремі укр. та блр. мови, бо об'еднавчі державні та культурні чинники 
  з'явились зовсім в инших місцях; концентрація-ж укр. та блр. говорів, себ-то 
  їх тяжіння до цих центрів, одбулась так, що поліські говори розділились поміж 
  обома мовами&quot;<b><font color="#FF0000">5</font></b>.</font> <br>
  <font size="2">Адсутнасць комплекснага падыходу пры разглядзе названай праблемы 
  зводзіць яе да ўсё той жа задачы &quot;дзялення без рэшты&quot;<b><font color="#FF0000">6</font></b>.<br>
  Аднак для нас важнае значэнне мае факт, што пры пэўных умовах Бузук усё ж дапускаў 
  утварэнне на тэрыторыі пераходных беларуска-ўкраінскіх гаворак асобнай літаратурнай 
  мовы, хаця і лічыў такую магчымасць гіпатэтычнай, бо, на яго думку, тут адсутнічае 
  &quot;цэнтр палітычнай і культурнай арганізацыі&quot;. Сцвярджаючы гэта, ён 
  меў, відаць, на ўвазе класічны тып полівалентнай літаратурнай мовы, у першую 
  чаргу, вылучаны Янам Бадуэнам дэ Куртэнэ тып т.зв. адміністрацыйна-літаратурнай 
  мовы. Аднак той жа Бадуэн дэ Куртэнэ вылучаў і мовы літаратурныя ў вузкім сэнсе 
  гэтага слова, &quot;ограничивающиеся небогатой изящной литературой (беллетристикой) 
  и публицистикой&quot;<b><font color="#FF0000">7</font></b><br>
  . Да такіх моў ён адносіў на той час кашубскую літаратурную мову, &quot;літаратура&quot; 
  якой, на думку Бадуэна, залежыць ад дзейнасці аднаго чалавека, Фларыяна Цановы<b><font color="#FF0000">8</font></b>(Florjana 
  Ceynowy). З нечым падобным мы сустракаемся ў пачатку 80-х гадоў у стасунку да 
  мовы Заходняга Палесся, толькі тут стваральнікам такой літаратурнай мовы, якая 
  пазней атрымала назву &quot;літаратурнай мікрамовы&quot; ці &quot;паэтычнай 
  мовы&quot; стаў Мікола Шэляговіч (іншыя варыянты прозвішча - Шаляговіч, Шыляговіч). 
  Трэба адзначыць, што, у адрозненне ад некаторых адміністратараў і культурных 
  дзеячаў, славянская лінгвістыка з прыхільнасцю сустрэла з'яўленне яшчэ адной 
  літаратурнай мікрамовы. Адным з першых разгляду новай мікрамовы ў шырокім славянскім 
  кантэксце прысвяціў артыкул Мікіта Талстой, які лічыў што гэта - &quot;пока 
  только опыт, опыт интересный&quot;<b><font color="#FF0000">9</font></b>. Пазней 
  з'явіліся грунтоўныя публікацыі Аляксандра Дулічэнкі<b><font color="#FF0000">10</font></b> 
  і Алега Палякова<b><font color="#FF0000">11</font></b>.<br>
  Некалькі слоў пра назву адзначанага феномену. Акрамя варыянтаў назвы &quot;заходнепалеская 
  (літаратурная) мова (мікрамова)&quot;, у славістыцы выкарыстоўваюцца назвы &quot;русінска-палеская&quot; 
  (М.Талстой, А.Дулічэнка), &quot;палеска-русінская&quot; (М.Талстой) ці проста 
  &quot;палеская&quot; або &quot;русінская&quot;. Апошнюю назву выкарыстаў М.Шэляговіч 
  у адной з публікацый у газеце &quot;Голас Радзімы&quot; (1987 г.) - &quot;Русінская 
  арфаэпія&quot;. Наогул, працэс выпрацоўкі назвы на працягу ўсяго перыяду складвання 
  літаратурнай мікрамовы і яе прапагандавання шмат што можа асвятліць у яе гісторыі. 
  А пра тое, што &quot;праект Шэляговіча&quot; ўжо трапіў у гісторыю славістыкі, 
  сведчыць цікавасць да яго ў шырокіх колах мовазнаўцаў-славістаў. Цікавы ён і 
  для тэорыі літаратурных моў, на што мы хочам звярнуць увагу ў гэтым артыкуле.<br>
  Першапачатковым стымулам для пошукаў назвы, як піша М.Шэляговіч у сваёй ранняй 
  публікацыі ў газеце &quot;Голас Радзімы&quot; (25 лістапада 1982 г.), паслужыла 
  гіпотэза Г.Хабургаева, а таксама У.Іванова і У.Тапарова аб тым, што &quot;славянская 
  мова ўтварылася як дыялект старажытнабалцкай&quot;. Паколькі пазней ад змяшэння 
  з фіна-вугорскімі плямёнамі ўзнік, паводле У.Даля, &quot;вялікарускі народ&quot;, 
  а ад змяшэння з балтамі - беларусы, то сённяшнія заходнія палешукі, чыя гаворка 
  адрозніваецца ад тыповай беларускай, павінны былі мець свой &quot;корань&quot;. 
  І ён быў знойдзены: &quot;Балцкія плямёны яцвягаў, якія на працягу Х-ХІІІ стагоддзяў 
  канчаткова перамяшаліся з славянамі, а значыцца, і страцілі сваю спрадвечную 
  мову!..&quot; Яе нашчадкам стала &quot;яцвяжская рэмза&quot;, якая &quot;мае 
  многа старажытнаславянскіх элементаў - болей за іншыя сучасныя славянскія мовы&quot;, 
  што дае падставу &quot;лічыць яцвяжскую рэмзу таксама і самастойнай мовай&quot;. 
  Слова &quot;рэмза&quot; у значэнні &quot;мова&quot;, паводле М.Шэляговіча, - 
  новатвор ад дзеяслова <i>рэмзаты</i> - гаварыць, мовіць, што, несумненна, з'яўляецца 
  аўтарскай інтэрпрэтацыяй экспрэсіўнага дзеяслова, параўн. тураўскае <i>рэмзаць</i> 
  'плакаць, румзаць; крычаць (пра малое дзіця); раўці, рыкаць; выдаваць гук, падобны 
  на плач', <i>рэмза</i>, <i>рэмжа</i> 'плакса'. Так быў створаны міф пра паходжанне 
  заходнепалескай мовы, што, дарэчы, часта назіралася і ў гісторыі ўзнікнення 
  іншых славянскіх моў. &quot;Балцкі міф&quot; стаў прычынай з'яўлення яшчэ аднаго 
  тэрміна са значэннем 'заходнепалеская мова' - jітвjежа волода або проста волода 
  (параўн. назву артыкула М.Шэляговіча ў першым выпуску старонкі &quot;Балесы 
  Полісься&quot; у газеце &quot;Чырвоная змена&quot; ад 16 ліпеня 1988 г. - &quot;Скарбы 
  володы&quot;), што, відаць, узнік у выніку пераасэнсавання дзеяслова <i>вол<u>о</u>даты</i> 
  'валодаць (у тым ліку - пэўнай мовай)' пад уплывам латышскага <i>vаloda</i> 
  'мова, маўленне'. У далейшым назоўнікі &quot;рэмза&quot; і &quot;валода&quot; 
  адышлі на задні план, а ў якасці універсальнай назвы стала выступаць назва <i>jітвjeжа</i> 
  (поліська, заходышнополіська) лытырацька мова. У сучаснай лінгвістыцы літаратурны 
  праект М.Шэляговіча ўключаецца ў больш шырокае паняцце &quot;заходнепалеская 
  літаратурная мікрамова&quot;, што аб'ядноўвае розныя тыпы тэкстаў, асновай якіх 
  з'яўляюцца брэсцка-пінскія гаворкі<b></b><b><font color="#FF0000">12</font></b>.<br>
  Варта спецыяльна адзначыць, што росквіт заходнепалескай літаратурнай мовы прыпадае 
  на гады адраджэння беларускай мовы (1986-1995 гг.) і раптоўна згортваецца пасля 
  вядомага рэферэндума, які пазбавіў апошнюю статусу адзінай дзяржаўнай мовы ў 
  Беларусі. Гэта сведчыць, пра пэўную залежнасць, якая існуе паміж названымі двума 
  ідыёмамі. Магчыма, таксама, што гэта звязана з узрастаннем ролі рускай мовы, 
  што, як вядома, працягвае царкоўнаславянскую моўную традыцыю, якая, паводле 
  М.Талстога, &quot;не допускала возникновения областных литературных языков и 
  микроязыков&quot;<b><font color="#FF0000">13</font></b>.<br>
  Якія ж яшчэ агульнатэарэтычныя высновы можна зрабіць, аналізуючы моўна-літаратурны 
  эксперымент М.Шэляговіча? Ці былі ўнутраныя прычыны яго заняпаду?<br>
  Несумненна, існуюць аб'ектыўныя падставы для перыядычнага з'яўлення ўсё новых 
  спроб адлюстравання ў літаратурна-пісьмовай форме моўнай своеасаблівасці і багацця 
  Заходняя Палесся. Мае рацыю Алег Дзярновіч, які ў спецыяльным выпуску інфармацыйна-культурнага 
  бюлетэня &quot;Форум&quot;, прысвечаным праблемам рэгіяналізму, сцвярджае:</font> 
  <br>
  <font size="2">&quot;Нявырашанасьць праблемы этнічнага статусу насельніцтва 
  Заходняга Палесься як лінгвістычнай меншасьці стварае пагрозу далейшаму існаваньню 
  самабытнай культуры і моўных традыцый Заходняга Палесься. Той комплекс моўна-этнаграфічна-культурных 
  адметнасьцяў, якія вылучаюць заходніх палешукоў сярод іншых аўтахтонных жыхароў 
  Беларусі, зьяўляецца самакаштоўным&quot;<b><font color="#FF0000">14</font></b>.</font> 
  <br>
  <font size="2">Застаецца адкрытым пытанне пра тое, у якіх літаратурна-моўных 
  формах і на якой аснове павінна знайсці адлюстраванне самабытная культура і 
  моўныя традыцыі Заходняга Палесся. З усяго апублікаванага ў рамках &quot;праекту 
  М.Шэляговіча&quot; найбольшую вартасць (і гэта адзначаюць усе даследчыкі феномена) 
  маюць паэтычныя творы, што характарызуюцца высокімі мастацкімі якасцямі, непасрэднасцю 
  ўспрыняцця свету і моўным багаццем<b><font color="#FF0000">15</font></b>. І 
  гэта натуральна, бо ў паэзіі адбываецца сінтэз прыроды, мовы і ўсёй ментальнасці 
  народа. Характэрна, што паэтычныя творы, апублікаваныя на старонках &quot;Балесы 
  Полісься&quot; і ў іншых падборках, у найменшай ступені дапускалі пэўныя спробы 
  &quot;літаратурнай апрацоўкі&quot; з боку ініцыятара праекту і часта друкаваліся 
  на гаворках. Аднак проза і асабліва публіцыстыка, што знайшла сваё месца на 
  старонках газеты &quot;Збудінне&quot;(1989-1994гг.), у значнай ступені страціла 
  названыя якасці і не знайшла дарогі да шырокага чытача. Такім чынам, спроба 
  ператварыць &quot;паэтычную мову&quot; ў мову &quot;адміністрацыйна-літаратурную&quot; 
  сустрэлася с пэўнымі цяжкасцямі, якія маюць часткова аб'ектыўныя, а часткова 
  суб'ектыўныя прычыны.<br>
  Аб'ектыўныя прычыны заключаны ў самой прыродзе арэальнай зоны, якая прадстаўляе 
  Заходняе Палессе. У параўнальным плане гэта - пераважна архаічная зона<b><font color="#FF0000">16</font></b>, 
  дакладней, рэшткі больш шырокай архаічнай зоны, якую ў найменшай ступені ахапілі 
  інавацыйныя працэсы, што зыходзілі з аддаленых у прасторы цэнтраў на поўдні 
  і поўначы. Вось як характарызаваў гэту зону на пэўным этапе яе гісторыі выдатны 
  знаўца Заходняга Палесся, асабліва яго &quot;польскай&quot; часткі, Уладыслаў 
  Курашкевіч:</font> <font size="2">&quot;Wobec tego caly teren pomiedzy Luckiem 
  i Minskiem w obrebie Rusi zachodniej musimy w owym czasie traktowac jako narzecze 
  &quot;srodkowe&quot;, przynajmniej w zakresie jezyka pisanego, odrozniajace 
  sie dosyc silnie z jednej strony od narzecza poludniowego (halicko-moldawskiego), 
  odpowiadajacego dzisiejszym gwarom poludniowo-maloruskim, a z drugiej strony 
  od narzecza polnocnego, obejmyjacego dzisiejsze gwary polnocno-bialoruskie&quot;<b><font color="#FF0000">17</font></b>.</font> 
  <br>
  <font size="2">Яшчэ больш выразна акрэсліў характар фарміравання гэтай зоны 
  ня менш знаны ўкраініст і славіст Юры Шавялёў: &quot;Власне внаслідок поступового 
  ширення &quot;литовських&quot;, себто в суті речі протобілоруських рис і інновацій, 
  з одного боку, і києво-подільсько-галицьких, з другого, терен КП [Кіева-Палескага. 
  - Г.Ц.] реґіону звужувався, і з півдня і з півночі відбувалося розмивання поліського 
  ядра. Коли факт входження до протобілоруської мови на півночі і до протоукраїнської 
  мови на півдні став наявним, в осередку поліських говірок виник термин-самоозначення 
  тутейші (тутэйшыя), себто ті, що &quot;тут&quot; споконвічі і опираються обом 
  експансіям - з півночі і з півдня&quot;<b><font color="#FF0000">18</font></b>.</font> 
  <br>
  <font size="2">А як вядома, для фарміравання літаратурных моў характэрна ўтварэнне 
  пераважна інавацыйнага арэальнага ядра, нечага накшталт маленькага крышталіка 
  ў насычаным растворы, з якога пачынаецца яго крышталізацыя і ўтварэнне новай 
  структуры. Такое арэальнае ядро канцэнтруе ў сабе розныя інавацыйныя імпульсы, 
  што прыходзяць з розных напрамкаў, і тым самым аб'ядноўвае акаляючую моўную 
  прастору. Нягледзячы на сваё цэнтральнае становішча, т.зв. паўднёваянаўскія 
  гаворкі, на якіх грунтуецца праект літаратурнай мікрамовы М.Шэляговіча, паводле 
  сваіх уласцівасцяў не могуць прэтэндаваць на такую ролю<b><font color="#FF0000">19</font></b>.<br>
  Да суб'ектыўных прычын &quot;згасання&quot; літаратурна-моўнага праекта М.Шэляговіча 
  трэба аднесці папаўненне слоўнікавага складу і некаторых іншых рысаў за кошт 
  архаізмаў і індывідуальных наватвораў. На гэту небяспеку звярнуў увагу пад час 
  &quot;яцвяжскай&quot; канферэнцыі адзін з яе удзельнікаў:</font> <font size="2">&quot;Желание 
  подчеркнуть самобытность языка и с этой целью &quot;брать в первую очередь то, 
  что свойственно лишь полешукам, чего нет у других&quot; (Балесы Полісься, <b><font color="#FF0000">5</font></b>, 
  <font color="#0000FF">с. 6</font>) может привести к преимущественному употреблению 
  слов узкодиалектных, не известных широкому кругу читателей&quot;<b><font color="#FF0000">20</font></b>.</font> 
  <br>
  <font size="2">У адносінах да наватвораў значную негатыўную ролю адыграў &quot;балцкі 
  міф&quot;, які звязваў этнагенетычную аснову праекта з яцвягамі.<br>
  Як вядома, сумесныя інавацыі. распаўсюджваючыся на значнай тэрыторыі, утвараюць 
  суцэльны арэал і тым самым аб'ядноўваюць розныя гаворкі. Архаізмы ж у арэальным 
  плане звычайна ўтвараюць мазаіку невялікіх астраўных арэалаў і тым самым раз'ядноўваюць 
  масіў блізкіх гаворак. У гэтым плане аўтар праекта несумненна аддаваў перавагу 
  архаізмам:</font> <br>
  <font size="2">&quot;-Яку лэксыку, фонытыцькы и гынчы мовны особлывыны - старишы 
  чы новішы - маjіця взеты за норму?<br>
  - Маjіця браты всэ, шоб ныц нызагубылоса, шоб ныц нызгэбло... Пэвны-ж мы в одному 
  - откыдаты старое, шо воно пашчи забутэ чы надто ридкэ, ныможна, нырозумно j 
  ныпогосподарыцьку: бо так мы од усёго могчимо хутко откынутыс&quot;<b><font color="#FF0000">21</font></b>.</font> 
  <br>
  <font size="2">Тыповым выпадкам такога архаізму быў злучнік <i>кэ</i> 'і', які 
  захаваўся як рэлікт у асобных палескіх гаворках і не ўтварае суцэльнага арэала<b><font color="#FF0000">22</font></b>. 
  &quot;Рэанімацыя&quot; і навязванне навязванне гэтага рэлікта з боку аўтара 
  праекта маглі толькі адпіхнуць ад яго патэнцыяльных карыстальнікаў. Вельмі важна, 
  каб пэўная архаічная ці занадта рэдкая рыса не выклікала чыста эмацыянальнага 
  непрыняцця, як гэта было з &quot;еканнем&quot; (ек замест як, чес замест час 
  і інш.). В.Гарбачук заўважае, што гэтая рыса характэрна далёка не для ўсіх гаворак 
  Палесся, а носьбітамі суседніх гаворак успрымаецца нават &quot;с некоторым оттенком 
  иронии&quot;<b><font color="#FF0000">23</font></b>.<br>
  Падводзячы вынікі разгляду &quot;праекта М.Шэляговіча&quot;, трэба канстатаваць, 
  што яго аўтар дакладна &quot;улавіў&quot; неабходнасць і час стварэння заходнепалескай 
  літаратурнай мікрамовы, правільна з пункту погляду тэорыі літаратурных моў вызначыў 
  некаторыя прынцыпы (напрыклад, фанетычны прынцып правапісу, неабходнасць увядзення 
  новых графем і г.д., што адпавядае т.зв. копітараўскай традыцыі славянскіх літаратурных 
  моў), аднак не заўсёды улічваў некаторыя агульнатэарэтычныя палажэнні і сацыялінгвістычныя 
  фактары, што ў пэўнай ступені паўплывала на перспектыўнасць названага літаратурна-моўнага 
  праекта.</font> </div>
<p align="justify">&nbsp;</p>
<p align="justify"></p>
<p align="justify"></p>
<p align="justify"> </p>
<p align="justify"><font size="2"><font color="#0000CC"><b>Літаратура</b></font></font><font size="2"><br>
  <br>
  <font color="#FF0000"><b>1</b></font> Бузук П. Спроба лiнгвiстычнае географii 
  Беларусi. Менск, 1928. Ч.I. Вып. 1. С. 3-4.<br>
  <font color="#FF0000"><b>2</b></font> Параўн.: &quot;... выбор одного какого-нибудь 
  явления в качестве критерия для проведения границы по своей сущности представляет 
  совершенно произвольный акт&quot; (Бузук П. К вопросу о составлении диалектологической 
  карты белорусского языка// Сб. статей в честь акад. А.И.Соболевского [Сб. ОРЯС. 
  Т. 101. №3]. Ленинград, 1928. С. 215).<br>
  <font color="#FF0000"><b>3</b></font> Параўн. апошнiя па часе спробы такога 
  рашэння названай праблемы: Luft A. Das Westpolessische: Sprachliche Besonderheiten 
  und Abgrenzung vom Weіssrussischen und Ukrainischen. Diplomarbeit Universitat 
  Munchen, 1997; Bieder H. Zur Abgrenzung der weissrussischen und ukrainischen 
  Dialekte auf dem Gebiet des weissrussischen Westpolessien// Слово в диахронии 
  и синхронии: Сб. науч. статей к 80-летию М.Г.Булахова. Минск, 1999. С. 3-20.<br>
  <font color="#FF0000"><b>4</b></font> Вулхайзер К. Ад межаў да iзаглосаў: Дыялектная 
  дыферэнцыяцыя ў беларускіх гаворках сучаснага польска-беларускага пагранiчча 
  (у друку).<br>
  <font color="#FF0000"><b>5</b></font> Бузук П. Взаємовідносини між україньскою 
  та білоруською мовами (методологічний нарис) // Записки Історично-Філологічного 
  Відділу Української Академії Наук. 1926. Т. 7-8. С. 425<br>
  <font color="#FF0000"><b>6</b></font> Параўн.: &quot;Дыялекталагічныя даследаванні 
  апошняга часу і ўласныя меркаванні прывялі мяне да высновы, што тэзіс А.Дулічэнкі 
  &lt;...&gt; і А.Палякова &lt;...&gt;пра тое, што Заходняе Палессе з'яўляецца 
  этнамоўнай пераходнай зонай беларускай і ўкраінскай моў. не справядлівы, у прыватнасці, 
  адносна загарадскіх гаворак&quot; (Бідэр Г. Моўная сітуацыя на Заходнім Палессі 
  // Язык и социум: Материалы ІІІ Международной научной конференции. Минск, 2000. 
  С. 30).<br>
  <font color="#FF0000"><b>7</b></font> Гутшмидт К. Взгляды И.А.Бодуэна де Куртенэ 
  на природу и функции славянских литературных языков// Festschrift fur G. Hutl-Folter 
  zum sechzigsten Geburtstag [Wiener Slawistischer Almanach. 1984. Bd. 13]. S. 
  83. Згодна з сучаснай канцэпцыяй славянскіх моўных ідыёмаў А. Фурдаля, гэта 
  можа быць другая ці трэцяя ступень у шкале літаратурная мова - дыялект: &quot;jezyk, 
  w ktorym istnieje literatura piekna i niektore inne teksty&quot;, &quot;jezyk 
  lub dialekt, w ktorym powstaja utwory literackie&quot; (Furdal A. Z zagadnien 
  klasyfikacji kulturowej jezykow slowianskich // Z polskich studiow slawistycznych. 
  Seria VI: Jezykoznawstwo. Warszawa, 1983. S.108).<br>
  <font color="#FF0000"><b>8</b></font> Гуштмидт К. Взгляды И.А. Бодуэна дe Куртенэ... 
  С.83<br>
  <font color="#FF0000"><b>9</b></font> Толстой Н.И. Новый славянский литературный 
  микроязык?// Res philologia. Филологические исследования: Памяти Г.В.Степанова. 
  Москва-Ленинград, 1990. С. 272 (У перадруку: Н.И.Толстой. Избранные труды. Москва, 
  1998. Т. 2. С. 506).<br>
  <font color="#FF0000"><b>10</b></font> Dulicenko A.D. The West Polesian Litetary 
  Language// Language, Minority, Migration: Yearbook 1994/ 1995 from the Centre 
  for Multiethnic Research. Uppsala, 1995. P. 119-131.<br>
  <font color="#FF0000"><b>11 </b></font>Poljakov O. Das Westpolesische// Slavistica 
  Vilnensis 1998 [Kalbotyra 47(2)]. Vilnius, 1998. S. 29-42.<br>
  <font color="#FF0000"><b>12</b></font> Klimcuk F.D. Некоторые особенности письменной 
  традиции Полесья// Modernisierung des Wortschatzes europaischer Regional- und 
  Minderheitensprachen. Tubingen, 1999. S. 86, 91.<br>
  <font color="#FF0000"><b>13</b></font> Толстой Н.И. Избранные труды. Москва, 
  1998. Т. 2. С. 498.<br>
  <font color="#FF0000"><b>14</b></font> Дзярновіч А. Фармуляваньне асноўных праблем 
  дасьледаваньня Заходняга Палесься// Форум. 1995-1996. №2. С. 6.<br>
  <font color="#FF0000"><b>15</b></font> Тычына М.А. Этнічная і эстэтычная самасвядомасць 
  моладаяцвягаў і працэсы духоўнага адраджэння // Jітвjежа (Заходышнополіська) 
  штудіjно-прахтыцька конфырэнция: Матырjелы. Пынськ, 1990. С. 13.<br>
  <font color="#FF0000"><b>16</b></font> Пра гэта, дарэчы, сведчыць і т.зв. палеска-карпацкі 
  ізаглосны пояс, параўн.: Лучыц-Федарэц І.І. Мовы ў Заходнім Палессі // Гуманітарныя 
  і сацыяльныя навукі на зыходзе ХХ стагоддзя. Мінск, 1998. С. 460-461.<br>
  <font color="#FF0000"><b>17</b></font> Kuraszkiewicz W. Ruthenica. Warszawa, 
  1985. S. 285.<br>
  <font color="#FF0000"><b>18</b></font> Шевельов Ю. Чому общерусский язык, а 
  не вібчоруська мова? З проблем східнослов'янської глотогонії // Другий Міжнародний 
  конгрес україністів: Доповіді і повідомлення. Мовознавство. Львів, 1993. С. 
  60.<br>
  <font color="#FF0000"><b>19</b></font> Klimcuk F.D. Некоторые особенности письменной 
  традиции Полесья. С. 91.<br>
  <font color="#FF0000"><b>20</b></font> Горбачук В.Т. О некоторых проблемах формирования 
  полешуцкого литературного языка// Jітвjежа (поліська) штудіjно-прахтыцька конфырэнция. 
  С. 94.<br>
  <font color="#FF0000"><b>21</b></font> Шыляговыч М. Пытанне - отказ// Балесы 
  Полісься. Вып. 2 [Чырвоная змена, 16 ліпеня 1988 г.]. С. 13.<br>
  <font color="#FF0000"><b>22 </b></font>Цыхун Г.А. Бел. ке, кі 'і, ды'// Беларуская 
  лінгвістыка. 1985. Вып. 28. С. 64-65.<br>
  <font color="#FF0000"><b>23</b></font> Горбачук В.Т. О некоторых проблемах формирования 
  полешуцкого литературного языка. С. 95.<br>
  </font><font face="Comic Sans MS"><b><br>
  </b></font> </p>
<p><b> </b></p>
<h1><b></b></h1>
<p align="center"><!-- HotLog --> 
<script language="javascript">
hotlog_js="1.0";
hotlog_r=""+Math.random()+"&s=60880&im=1&r="+escape(document.referrer)+"&pg="+
escape(window.location.href);
document.cookie="hotlog=1; path=/"; hotlog_r+="&c="+(document.cookie?"Y":"N");
</script>
<script language="javascript1.1">
hotlog_js="1.1";hotlog_r+="&j="+(navigator.javaEnabled()?"Y":"N")</script>
<script language="javascript1.2">
hotlog_js="1.2";
hotlog_r+="&wh="+screen.width+'x'+screen.height+"&px="+
(((navigator.appName.substring(0,3)=="Mic"))?
screen.colorDepth:screen.pixelDepth)</script>
<script language="javascript1.3">hotlog_js="1.3"</script>
<script language="javascript">hotlog_r+="&js="+hotlog_js;
document.write("<a href='http://click.hotlog.ru/?60880' target='_top'><img "+
" src='http://hit4.hotlog.ru/cgi-bin/hotlog/count?"+
hotlog_r+"&' border=0 width=88 height=31 alt=HotLog></a>")</script>
</p>
<noscript><a href=http://click.hotlog.ru/?60880 target=_top><img
src="<http://hit4.hotlog.ru/cgi-bin/hotlog/count?s=60880&im=1>" border=0 
width="88" height="31" alt="HotLog"></a></noscript> 
<!-- /HotLog -->
</body>
</html>
